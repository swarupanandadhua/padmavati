॥ वेद ॥
॥ वेद ॥
>
॥ यजुर्वेद ॥
>
॥ अध्याय ११ ॥

युञ्जानः प्रथमं मनस्तत्त्वाय सविता धियः. 

अग्नेर्ज्योतिर्निचाय्य पृथिव्या अध्याभरत.. (१)

सविता देव सर्वप्रथम मन और बुद्धि को जोड़ते हैं. अग्नि में प्रकाश जगाते हैं. उस प्रकाश से पृथ्वी मंडल को पूरी तरह भर देते हैं. ( १ )

 

युक्तेन मनसा वयं देवस्य सवितुः सवे. 

स्वर्ग्याय शक्त्या.. (२)

हम सविता देव के साथ मन से जुड़ सकें. हम उन से स्वर्ग के योग्य शक्ति प्राप्त कर सकें. (२)

 

युक्त्वाय सविता देवान्त्स्वर्यतो धिया दिवम्.

बृहज्ज्योतिः करिष्यतः सविता प्र सुवाति तान्.. (३)

सविता देव सभी को प्रकाशित करने वाले हैं. वे बुद्धि और स्वर्गलोक को प्रकाशित करते हैं. वे अपनी विशाल ज्योति को पूरी तरह विस्तार देते हैं. (३)

 

मन त युञ्जते धियो विप्रा विप्रस्य बृहतो विपश्चितः.

विहोत्रा दधे वयुनाविदेक इन्मही देवस्य सवितुः परिष्टुतिः.. (४)

विशेष रूप से ज्ञानी ऋत्विज् यजमान के विशाल यज्ञ को सफल बनाने के लिए मन और बुद्धि को जोड़ते हैं. वह होता सभी विज्ञानों को जानने वाला है. वही उन्हें धारण भी करता है. सविता देव की स्तुति महिमामयी व संतोषदायी है. ( ४ )

 

युजे वां ब्रह्म पूर्व्यं नमोभिर्वि श्लोकऽएतु पथ्येव सूरे:.

शृण्वन्तु विश्वे अमृतस्य पुत्रा ऽ आ ये धामानि दिव्यानि तस्थुः .. (५)

हे यजमान दंपती! हम परम शक्ति को नमस्कार करते हुए यज्ञ शुरू करते हैं. हम विशिष्ट श्लोकों से यह यज्ञ संपन्न करते हैं. हमारी यह उपासना सविता देव के पथ में पहुंचने की कृपा करे. अमरता के पुत्र दिव्य धाम में बैठे हुए देवगण हमारी इन स्तुतियों को सुनने की कृपा करें. (५)

 

यस्य प्रयाणमन्वन्य ऽ इद्ययुर्देवा देवस्य महिमानमोजसा.

यः पार्थिवानि विममे सऽ एतशो रजा सि देवः सविता महित्वना.. (६)

जिस सविता देव के प्रयाण (गमन) महिमा और ओज का अन्य देवता गण अनुकरण करते हैं, वह सविता देव अपनी महिमा से सर्वत्र व्यापक हैं. (६)

 

देव सवितः प्र सुव यज्ञं प्र सुव यज्ञपतिं भगाय.

दिव्यो गन्धर्वः केतपू: केतं नः पुनातु वाचस्पतिर्वाचं नः स्वदतु .. (७)

हे सविता देव! आप सभी को यज्ञ के लिए प्रेरित करने की कृपा करें. यज्ञपति को सौभाग्यशाली बनाने की कृपा कीजिए. आप दिव्य और पवित्रकारी हैं. वाणी के स्वामी हैं. हमारी वाणी को मधुरता से संचारित करने की कृपा करें. (७)

 

इमं नो देव सवितर्यज्ञं प्रणय देवाव्य सखिविद : सत्राजितं धनजितस्वर्जितम्. 

ऋचा स्तोमं समर्धय गायत्रेण रथन्तरं बृहद्गायत्रवर्त्तनि स्वाहा.. (८)

सविता देव! आप यज्ञ को और अधिक ऊर्जामय बनाते हैं. आप मित्रता को जानने वाले और धन जीतने वाले हैं. आप हमारे यज्ञ को बढ़ाइए. हम वैदिक मंत्रों से आप की स्तुति करते हैं. गायत्र साम से रथंतर और बृहत्साम को परिपुष्ट करने की कृपा कीजिए. सविता देव के लिए स्वाहा. (८)

 

देवस्य त्वा सवितुः प्रसवेश्विनोर्बाहुभ्यां पूष्णो हस्ताभ्याम्.

आददे गायत्रेण छन्दसाङ्गिरस्वत्पृथिव्याः सधस्थादग्निं पुरीष्यमङ्गिरस्वदाभर त्रैष्टुभेन छन्दसाङ्गिरस्वत्.. (९)

सविता देव सिरजनहार हैं. हम अश्विनीकुमार की बाहु और पूषा देव के हाथों से गायत्री छंद के प्रभाव से सविता देव को ग्रहण करते हैं. हम सविता देव को अंगिरा ऋषि की भांति ग्रहण करते हैं. त्रिष्टुप् छंद की प्रेरणा से आप अंगिरा ऋषि की भांति पृथ्वी को ऊर्जामय बनाने की कृपा करें. (९)

 

अभ्रिरसि नार्यसि त्वया वयमग्नि शकेम खनितु सधस्थऽआ.

जागतेन छन्दसाङ्गिरस्वत्.. (१०)

आप अभ्रि (मिट्टी खोदने का साधन ) हैं. आप नारी हैं. हम आप की कृपा से जगती छंद के प्रभाव से अंगिरा ऋषि की भांति पृथ्वी पर अग्नि को धारण करने की सामर्थ्य पा सकें. (१०)

 

हस्त आधाय सविता बिभ्रद हिरण्ययीम्.

अग्नेर्ज्योतिर्निचाय्य पृथिव्याऽ अध्याभरदानुष्टुभेन छन्दसाङ्गिरस्वत्.. (११)

सविता देव हाथ में स्वर्णमयी अभ्रि (मिट्टी खोदने का साधन ) धारण करते हैं. अंगिरा ऋषि के समान अग्नि को यज्ञ वेदी पर स्थापित करते हैं. अनुष्टुप् छंद में पढ़े गए मंत्र से उसे भलीभांति पोषित करने की कृपा करें. ( ११ )

 

प्रतूर्तं वाजिन्ना द्रव वरिष्ठामनु संवतम्.

दिवि ते जन्म परममन्तरिक्षे तव नाभिः पृथिव्यामधि योनिरित्.. (१)

हे अग्नि देव ! आप अत्यंत त्वरणशील ( शीघ्र कार्य करने वाले ) हैं. आप धनवान वरिष्ठ हैं. स्वर्गलोक में आप का जन्म हुआ है, अंतरिक्ष में आप का नाभि स्थल है. पृथ्वीलोक आप की योनि है. आप पृथ्वीलोक पर अधिष्ठित होने की कृपा कीजिए. ( १ )

 

युञ्जाथा रासभं युवमस्मिन् यामे वृषण्वसू. 

अग्निं भरन्तमस्मयुम्.. (१३)

आप दोनों (पुरोहित और यजमान) पर लाभकारी धन बरसे. आप अग्नि को प्रज्वलित करने में समर्थ हैं. आप रासभ ( प्रज्वलित अग्नि और मंत्र ) को यज्ञ कार्य में जोड़ने की कृपा कीजिए. (१३)

 

योगे योगे तवस्तरं वाजे वाजे हवामहे. 

सखाय इन्द्रमूतये.. (१४)

इंद्र देव हमारे सखा हैं. हम अपनी रक्षा के लिए बारबार उन का आह्वान करते हैं. (१४ )

 

प्रतूर्वन्नेह्यवक्रामन्नशस्ती रुद्रस्य गाणपत्यं मयोभूरेहि.

उर्वन्तरिक्षं वीहि स्वस्तिगव्यूतिरभयानि कृण्वन् पूष्णा सयुजा सह.. (१५)

हे अग्नि! आप हम पर दया कीजिए, आप तीव्र गतिशील हैं. आप दुष्टों को रुलाने वाले देव के गणपति का पद पाएंगे. आप हमारे यहां यज्ञ में पधारिए. आप यजमानों की राह को सुगम बनाइए. आप पृथ्वी से अंतरिक्ष तक कल्याणकारी हैं. आप हमारी राह निर्भय बनाइए. आप अन्न जल वाले मार्ग तक व्याप्त होइए. ( १५ ) 

 

पृथिव्याः सधस्थादग्निं पुरीष्यमङ्गिरस्वदाभराग्निं पुरीष्यमङ्गिरस्वदच्छेमोग्निं  पुरीष्यमङ्गिरस्वद्भरिष्यामः.. (१६)

हे अभि ( यज्ञ से संबंधित सामग्री ) ! आप पृथ्वी के पालनहार हैं. आप सामर्थ्यवान हैं. आप तेजोमय हैं. आप अग्रगण्य हैं. आप अग्नि को यहाँ लाने की कृपा कीजिए. अग्नि पोषण करने वाले हैं. वे सामर्थ्यवान और नायक हैं. हम यज्ञ स्थल पर अग्नि की प्रतिष्ठा (स्थापना) करते हैं. (१६)

 

अन्वग्निरुषसामग्रमख्यदन्वहानि प्रथमो जातवेदाः.

अनु सूर्यस्य पुरुत्रा च रश्मीननु द्यावापृथिवी आततन्थ.. (१७)

अग्नि पहले से ही मौजूद हैं. वे उषाकाल से पूर्व ही दिन को प्रकाशित कर देते हैं. वे सूर्य की बहुत सी किरणों को प्रकाशित करते हैं. अग्नि लोक की सृष्टि करने वाले हैं. हम अग्नि को स्वर्गलोक व पृथ्वीलोक में घूमता हुआ देखते हैं. ( १७ )

 

आगत्य वाज्यध्वान सर्वा मृधो विधूनुते.

अग्नि सधस्थे महति चक्षुषा नि चिकीषते.. (१८)

अग्नि यज्ञ को अन्नमय बनाते हैं. वे सभी मार्ग को कंपाते हुए जाते हैं. वे स हुए हैं. वे अपने विशाल चक्षु से यज्ञ का निरीक्षण करते हैं. (१८ )

 

आक्रम्य वाजिन् पृथिवीमग्निमिच्छ रुचा त्वम्. 

भूम्या वृत्वाय नो ब्रूहि यतः खनेम तं वयम् ..(१९)

हे वाजिन ( चेतनायुक्त ऊर्जा )! आप पृथ्वी पर तेजी से विचरते हैं. आप अग्नि की चाह न कीजिए (इच्छा न करिए ). आप प्रकाशित होने और भूमि को खोद कर हमें बताने की कृपा कीजिए ताकि हम भी उसे खोद कर ( ऊर्जस्वी पदार्थों को ) प्राप्त कर सकें. (१९)

 

द्यौस्ते पृष्ठं पृथिवी सधस्थमात्मान्तरिक्षसमुद्रो योनिः .

विख्याय चक्षुषा त्वमभि तिष्ठ पृतन्यत:.. (२०)

हे वाजिन! स्वर्गलोक में आप का आधार (पृष्ठ ) भाग है. पृथ्वी पर आप सधे हुए हैं. अंतरिक्ष में आप की आत्मा है तथा समुद्र योनि है. आप आंखों से व्याख्या करते हैं. आप राक्षसों पर आक्रमण कर के उन का विनाश कीजिए. ( २० )

 

 

उत्क्राम महते सौभगायास्मादास्थानाद् द्रविणोदा वाजिन्.

वयस्याम सुमतौ पृथिव्या अग्निं खनन्त उपस्थे अस्या:.. (२१)

हे वाजिन! आप धनदाता हैं. आप सौभाग्य दान करने के लिए ऊपर उठने की कृपा कीजिए. हम आप की कृपा से अच्छी मति वाले हो जाएं. हम पृथ्वी को खोदें. अग्नि को स्थापित करने की कृपा कीजिए. (२१)

 

उदक्रमीद् द्रविणोदा वाज्यर्वाकः सुलोकसुकृतं पृथिव्याम्.

ततः खनेम सुप्रतीकमग्नि स्वो रुहाणा अधि नाकमुत्तमम्.. (२२)

यह घोड़ा चंचल और धनदाता है. पृथ्वी का उत्क्रमण कर के आया है. पृथ्वी पर अच्छे लोक रचे हैं. उन्हें अच्छी कृति का रूप दिया है. हम अग्नि को उत्तम सुख के लिए खोदते हैं (जगाते हैं). हम अच्छे सुखों के लिए उत्तम लोक का आरोहण करते हैं. (२२)

 

आ त्वा जिघर्मि मनसा घृतेन प्रतिक्षियन्तं भुवनानि विश्वा. 

पृथुं तिरश्चा वयसा बृहन्तं व्यचिष्ठमन्नै रभसं दृशानम्..(२३)

हे अग्नि ! आप आइए, पधारिए, आप अखिल विश्व में व्यापिए. हम मन से, घी से आप के प्रज्वलित होने की प्रतीक्षा करते हैं. आप तिरछी वय से सब ओर व्यापते हैं. आप दर्शनीय व सधे हुए मन वाले हैं. (२३)

 

आ विश्वतः प्रत्यञ्चं जिघर्म्यरक्षसा मनसा तज्जुषेत.

मर्यश्रीः स्पृहयद्वर्णो अग्निर्नाभिमृशे तन्वा जर्भुराणः .. (२४)

हे अग्नि ! आप आइए, आप सर्वत्र व्यापक हैं. हम मन से, घी से आप को प्रज्वलित करते हैं. आप स्पृहणीय (प्यारे) वर्ण वाले व सुनहरी शोभा वाले हैं. आप बारबार चाहे जाते हैं. आप हितकारी और सर्वथा ग्रहण करने योग्य देव हैं. (२४) 

 

परि वाजपतिः कविरग्निर्हव्यान्यक्रमीत्. दधद्रत्नानि दाशुषे .. (२५)

अग्नि अन्नदाता, कवि और हविदाता को धन देने वाले हैं. आप यजमान को देने के लिए रत्न धारण करते हैं. (२५)

 

परि त्वाग्ने पुरं वयं विप्रसहस्य धीमहि .

धृषद्वर्णं दिवे दिवे हन्तारं भङ्गुरावताम्.. (२६)

हे अग्नि! हम ब्राह्मण आप के सम्मुख आप की उपासना करते हैं. हम आप से बुद्धि पाने की इच्छा करते हैं. आप गुणधारक हैं. आप प्रतिदिन दुष्टों का नाश करते हैं. हम बारबार आप का वंदन करते हैं. (२६)

 

त्वमग्ने द्युभिस्त्वमाशुशुक्षणिस्त्वमद्भ्यस्त्वमश्मनस्परिं.

त्वं वनेभ्यस्त्वमोषधीभ्यस्त्वं नृणां नृपते जायसे शुचि: .. (२७)

हे अग्नि! आप सभी के रक्षक, स्वर्गिक गुणों वाले, अंधकार को शीघ्र ही दूर करने वाले और प्रतिदिन ही प्रज्वलित होते हैं. आप वन व ओषधियों में उत्पन्न होते हैं. आप मनुष्यों के यहां उत्पन्न होते हैं. आप पवित्र हैं. (२७)

 

देवस्य त्वा सवितुः प्रसवेश्विनोर्बाहुभ्यां पूष्णो हस्ताभ्याम्. 

पृथिव्याः सधस्थादग्निं पुरीष्यमङ्गिरस्वत्खनामि.

ज्योतिष्मन्तं त्वाग्ने सुप्रतीकमजस्त्रेण भानुना दीद्यतम्.

शिवं प्रजाभ्यो ऽ हिसन्तं पृथिव्याः सधस्थादग्निं पुरीष्यमङ्गिरस्वत्खनाम:.. (२८)

अग्नि सविता देव से उत्पन्न हैं. अग्नि को अश्विनी देव बाहुओं से पुकारते हैं. अग्नि को पूषा देव हाथों से पुकारते हैं. अग्नि को पृथ्वी पर साधा जाता है, अग्नि आप को पृथ्वी को खोद कर ( जाग्रत कर के ) पुकारते हैं. आप ज्योतिमान हैं. आप शोभावान हैं. आप लगातार सूर्य से प्रदीप्त होते हैं. आप प्रजाजनों का कल्याण चाहते हैं. आप पृथ्वी पर सधे हुए हैं. अंगिरस पृथ्वी को खोद कर ( जगा कर ) आप को पुकारते हैं. ( २८ )

 

अपां पृष्ठमसि योनिरग्नेः समुद्रमभितः पिन्वमानम्.

वर्धमानो महाँ  आ च पुष्करे दिवो मात्रया वरिम्णा प्रथस्व.. (२९)

आप जल के आधार और अग्नि की योनि हैं. आप समुद्र की बढ़ोतरी करते हैं. आप महान् व कमल की भांति स्वर्गिक हैं. आप पृथ्वी के परिणाम जितने विस्तृत होने की कृपा कीजिए. (२९ )

 

शर्म च स्थो वर्म च स्थोऽच्छिद्रे बहुले उभे.

व्यचस्वती सं वसाथां भृतमग्निं पुरीष्यम्.. (३०)

आप सुखदायी व स्थायी हैं. आप कवच के समान सुरक्षा करने वाले हैं. आप दोनों हितेच्छु हैं. आप चमकीले, भरणपोषण करने वाले व अग्नि की बढ़ोतरी करने वाले हैं. (३० )

 

सं वसाथा & स्वर्विदा समीची उरसा त्मना

अग्निमन्तर्भरिष्यन्ती ज्योतिष्मन्तमजस्रमित्.. (३१)

आप अग्नि को अपने में बसाइए. अग्नि स्वयं प्रकाशवान हैं. आप उस (हृदय) में प्रज्वलित होते हैं. आप ज्योतिमान व अजस्र प्रकाशित होते हैं. (३१)

 

पुरीष्यसि विश्वभरा अथर्वा त्वा प्रथमो निरमन्थदग्ने.

त्वामग्ने पुष्करादध्यथर्वा निरमन्थत.

मूर्ध्वो विश्वस्य वाघतः.. (३२)

हे अग्नि ! आप सर्वव्यापक व विश्व का भरणपोषण करने वाले हैं. सर्वप्रथम अथर्वा ऋषि ने अरणि मंथन से आप को प्रकट किया. उन्होंने आप को सम्मानपूर्वक विश्व के उच्च भाग पर स्थापित किया. (३२)

 

तमु त्वा दध्यङ्घषिः पुत्र ऽ ईधे अथर्वणः. 

वृत्रहणं पुरन्दरम्.. (३३)

हे अग्नि ! दध्यङ्ग ऋषि अथर्वा ऋषि के पुत्र हैं. अथर्वण ने वृत्रहंता व नगर भेदक को प्रकट किया. (३३)

 

तमु त्वा पाथ्यो वृषा समीधे दस्युहन्तमम्. 

धनञ्जयं यं रणेरणे.. (३४)

हे अग्नि! आप सत्पथगामी, बलवान व डाकुओं के नाशक हैं. आप समिधाओं से प्रज्वलित होते हैं और आप हर युद्ध में धन जीतने वाले हैं. (३४ )

 

सीद होतः स्वऽउ लोके चिकित्वान्त्सादया यज्ञसुकृतस्य योनौ. 

देवावीर्देवान्हविषा यजास्यग्ने बृहद्यजमाने वयो धा... (३५)

हे अग्नि ! आप होता रूप में प्रतिष्ठित हैं. आप अपने लोक को प्रकाशित करते हैं. आप यज्ञ संपन्न करते हैं. आप श्रेष्ठ (अच्छे ) कार्य करने वाले हैं. आप श्रेष्ठ कर्म का मूल स्थान हैं. आप देवताओं को देवताओं की तरह हवि से तृप्त करने वाले हैं. आप यज्ञ संपन्न करने की कृपा करें. आप यजमान हेतु धन धारण व आयु धारें. (३५) 

 

नि होता होतृषदने विदानस्त्वेषो दीदिवाँ  असदत्सुदक्षः.

अदब्धव्रतप्रमतिर्वसिष्ठः सहस्रम्भरः शुचिजिह्वो अग्निः .. ( ३६ )

हमारे होता अग्नि होता सदन में शोभते हैं. अग्नि विद्वान्, तेजस्वी, दिव्य व दिव्य स्थान वासी हैं. वे हजारों का पालनपोषण करने वाले, व्रतशील, अत्यंत पावन व पवित्र जिह्वा वाले हैं. ( ३६ )

 

स सीदस्व महाँ  असि शोचस्व देववीतमः .

वि धूममग्ने अरुषं मियेध्य सृज प्रशस्त दर्शतम् .. (३७)

हे अग्नि! आप प्रशंसित, महान्, पवित्र व दिव्य गुणों से संपन्न हैं. आप बहुत साला धुआं फैला कर मार्ग प्रशस्त करने की कृपा कीजिए. (३७)

 

अपो देवीरुपसृज मधुमतीरयक्ष्माय प्रजाभ्यः. 

तासामास्थानादुज्जिहतामोषधयः सुपिप्पलाः.. (३८)

हे अग्नि ! आप दिव्य जल व प्रजा के लिए मीठी जलधारा उत्पन्न कीजिए. उन जलधाराओं से रोग नाशक श्रेष्ठ ओषधियां उपजाने की कृपा कीजिए. (३८ ) 

 

सन्ते वायुर्मातरिश्वा दधातूत्तानाया हृदयं यद्विकस्तम्.

यो देवानां चरसि प्राणथेन कस्मै देव वषडस्तु तुभ्यम्.. (३९)

हे पृथ्वी! आप विशाल हृदय हैं, आप जल व वनस्पति धारण कीजिए. आप देवों प्राणों का संचार करती हैं. आप किस देव के प्रति कल्याणदायी नहीं हैं. ( ३९ ) 

 

सुजातो ज्योतिषा सह शर्म वरूथमासदत्स्वः.

वासो अग्ने विश्वरूप सं व्ययस्व विभावसो.. (४०)

हे अग्नि ! आप अच्छी तरह उत्पन्न होने वाले हैं. आप ज्वालाओं के साथ वेदी को शोभित करने की कृपा कीजिए. आप सुखद व विभावान (कांतिमान ) हैं. आप विश्व रूप वाली पृथ्वी पर वास करते हैं. (४० )

 

उदु तिष्ठ स्वध्वरावा नो देव्या धिया.

दृशे च भासा बृहता सुशुक्वनिराग्ने याहि सुशस्तिभि:.. ( ४१ )

हे अग्नि! आप उठिए, ( वेदी पर ) विराजिए और यज्ञ को संपादित कीजिए. आप अपनी दिव्य बुद्धि से हमारा संरक्षण करने की कृपा कीजिए. आप अपनी विशाल किरणों से पधारिए व दर्शन दीजिए. हम अच्छी प्रशंसात्मक स्तुतियों से आप का आह्वान करते हैं. ( ४१ )

 

ऊर्ध्वऽ ऊ षु णऽ ऊतये तिष्ठा देवो न सविता.

ऊर्ध्वो वाजस्य सनिता यदञ्जिभिर्वाघद्भिर्वियामहे.. (४२)

हे अग्नि ! जैसे सविता देव ( इतने ) ऊपर बैठ कर ( इतने ) ऊपर से हमारी रक्षा करते हैं, वैसे ही आप हमारी रक्षा करने की कृपा कीजिए. आप ऊपर से अन्न और पोषक पदार्थों के साथ हमारी रक्षा कीजिए. हम यजमान हवि प्रदान करते हुए आप का आह्वान करते हैं. (४२ )

 

स जातो गर्भो असि रोदस्योरग्ने चारुर्विभृत ऽ ओषधीषु.

चित्रः शिशुः परि तमा : स्यक्तून्प्र मातृभ्यो अधि कनिक्रदद्गा:.. (४३)

हे अग्नि ! आप सुंदर और विशेष भरण (पोषण) करने वाली ओषधियों से युक्त हैं. आप पृथ्वी और स्वर्ग के बीच उत्पन्न होते हैं. आप गर्भ स्वरूप हैं. आप अद्भुत लपटों वाले और शिशु रूप हैं. आप अंधेरा दूर करते हैं. आप मातृ स्वरूप के पास से आवाज करते हुए तेज गति से विचरने की कृपा कीजिए. (४३)

 

स्थिरो भव वीड्वङ्गऽ आशुर्भव वाज्यर्वन्.

पृथुर्भव सुषदस्त्वमग्नेः पुरीषवाहण:.. (४४)

हे अग्नि ! आप चंचल व वेगवान हैं. आप स्थिर, वेगवान व शक्तिशाली होइए. आप सब को वहन करने वाले हैं. आप सब को सुख प्रदान करने की कृपा कीजिए. (४४)

 

शिवो भव प्रजाभ्यो मानुषीभ्यस्त्वमङ्गिरः.

मा द्यावापृथिवी अभि शोचीर्मान्तरिक्षं मा वनस्पतीन्.. (४५)

हे अग्नि ! आप मनुष्यों के सभी अंगों में व्याप्त हैं. आप मनुष्यों तथा अन्य सभी जीवों के लिए कल्याणकारी होने की कृपा कीजिए. आप स्वर्गलोक को और पृथ्वीलोक को संतप्त न करें. आप अंतरिक्ष व वनस्पति को संतप्त न करें. (४५)

 

प्रैतु वाजी कनिक्रदन्नानदद्रासभः पत्वा. 

भरन्नग्निं पुरीष्यं मा पाद्यायुषः पुरा. 

वृषाग्निं वृषणं भरन्नपां गर्भ समुद्रियम्. 

अग्न आ याहि वीतये.. (४६)

हे अग्नि ! आप वेगवान हैं. आप सब से आगे प्रस्थान करने की कृपा कीजिए. आप तेज आवाज करते हुए बढ़ने की कृपा कीजिए. भरणपोषण करने वाली अग्नि आगे बढ़े, कहीं रुके नहीं. समुद्र बलवान और शक्तिशाली अग्नि को धारण करे. हे अग्नि ! आप हवि ग्रहण करने के लिए आइए. (४६ )

 

ऋत  सत्यमृत थ सत्यमग्निं पुरीष्यमङ्गिरस्वद्भरामः.

ओषधयः प्रति मोदध्वमग्निमेतशिवमायन्तमभ्यत्र युष्माः.

ग्यारहवां अध्याय व्यस्यन् विश्वा ऽ अनिरा अमीवा निषीदन्नो अप दुर्मतिं जहि.. (४७)

अग्नि सत्यस्वरूप और अमर हैं. सत्यस्वरूप अग्नि को हम अंगिरा ऋषि के समान परिपुष्ट करते हैं. सभी ओषधियां आनंदवर्द्धक हो कर अग्नि देव को प्राप्त होने की कृपा करें. आप हम सभी के प्रति शिवमय (कल्याणकारी ) होने की कृपा करें. आप हमारे सभी कष्ट हरिए. आप निरोगी बनाइए. आप विराजिए. आप की कृपा से दुर्बुद्धि हमें छोड़ कर चली जाए. (४७ )

 

ओषधयः प्रतिगृभ्णीत पुष्पवती: सुपिप्पलाः.

अयं वो गर्भ ऽ ऋत्वियः प्रत्न & सधस्थमासदत्.. (४८)

हे ओषधियो! आप पुष्पवती व सुफलवती हैं. ऋतु के अनुरूप अग्नि के गर्भ में उत्पन्न होती हैं. अग्नि प्राचीन समय से सधे व विराजे हुए हैं. (४८)

 

वि पाजसा पृथुना शोशुचानो बाधस्व द्विषो रक्षसो अमीवा:.

सुशर्मणो बृहतः शर्मणि स्यामग्नेरह & सुहवस्य प्रणीतौ.. (४९)

हे अग्नि ! आप विशाल, बलवान व दीप्तिमान हैं. आप द्वेषियों, राक्षसों व रोगों का नाश कीजिए. हमें सुखदायी विशाल महायज्ञ में लगाने की कृपा कीजिए. आप की कृपा से हम अच्छी हवि वाले हों. हमें आंतरिक प्रसन्नता प्राप्त कराइए. (४९)

 

आपोहिष्ठा मयोभुवस्ता न ऽ ऊर्जे दधातन. महे रणाय चक्षसे.. (५०)

हे जल देवो! आप भुवन में सुख के स्रोत व ऊर्जाधारी हैं. आप महान् देखने योग्य कार्य करने की प्रेरणा प्रदान करें. (५० )

 

यो वः शिवतमो रसस्तस्य भाजयतेह नः. उशतीरिव मातर:.. (५१)

हे जल देवो! आप कल्याणकारी हैं. रसीले व अपना कल्याणकारी रस हमें प्राप्त कराइए. आप जिस रस से ( रोगों का ) क्षय करते हैं, उस रस को हमें प्राप्त कराइए. आप जनोपयोगी रस हमें प्राप्त कराने की कृपा कीजिए. (५१ )

 

तस्माऽ अरं गमाम वो यस्य क्षयाय जिन्वथ. 

आपो जनयथा च न:.. (५)

हे जल देवो! आप अत्यंत कल्याण करने वाले हैं. हे जल देवो! आप उस रस को सेवन से वैसे ही पुष्ट करिए जैसे माताएं संतान को दुग्ध रस से पुष्ट करती हैं. (५)

 

मित्रः स सृज्य पृथिवीं भूमिं च ज्योतिषा सह.

सुजातं जातवेदसमयक्ष्माय त्वा स सृजामि प्रजाभ्यः.. (५३)

जैसे हमारे मित्र सूर्य अपनी ज्योति के साथ पृथ्वी को प्रकाशित करते हैं, उसी प्रकार

हम प्रजा के कल्याण के लिए अग्नि को प्रकाशित करते हैं.आप सम्यक् रूप से उत्पन्न हैं. 

आप सर्वविद् हैं. हम यक्ष्मा (रोग) नाश के लिए आप को सिरजते हैं. (५३)

 

रुद्राः सं सृज्य पृथिवीं बृहज्ज्योति: समीधिरे.

तेषां भानुरस्र इच्छुक्रो देवेषु रोचते.. (५४)

रुद्रगणों ने पृथ्वी को सिरजा और विशाल ज्योति से लोक को प्रदीप्त किया (चमकाया ). सूर्य की अजस्र (लगातार ) ज्योति देवताओं को चमकाती है. (५४) 

 

स सृष्टां वसुभी रुद्रैधीरैः कर्मण्यां मृदम्.

हस्ताभ्यां मृद्वीं कृत्वा सिनीवाली कृणोतु ताम्.. (५५)

धैर्यशाली वसुओं और रुद्रगणों द्वारा कर्मपूर्वक मिट्टी सिरजी गई है ( तैयार की गई है ). सिनीवाली देवी हाथों से उस मिट्टी को पात्र बनाने लायक तैयार करें तथा पात्र बनाने की कृपा करें. (५५)

 

सिनीवाली सुकपर्दा सुकुरीरा स्वौपशा.

सा तुभ्यमदिते मह्योखां दधातु हस्तयो:.. (५६)

सिनीवाली देवी सुंदर केशों, सुंदर अंगों व सुंदर आभूषणों वाली हैं. वे देवताओं की माता हैं. वे हम लोगों को लिए हाथों में उखा ( पुरोडाश पकाने का पात्र ) धारण करने की कृपा करें. (५६)

 

उखां कृणोतु शक्त्या बाहुभ्यामदितिर्धिया. 

माता पुत्रं यथोपस्थे साग्निं बिभर्तु गर्भ ऽ आ. 

मखस्य शिरोऽसि .. (५७)

देवमाता उखा पात्र को शक्ति व सुमतिपूर्वक बाहु से धारण करने की कृपा करें. माता जैसे पुत्र को गोद में बैठाती है, वैसे ही आप अपने गर्भ (बीच ) में अग्नि को धारने की कृपा करें. आप यज्ञ के सिर (मुख्य) हैं. (५७)

 

वसवस्त्वा कृण्वन्तु गायत्रेण छन्दसाङ्गिरस्वद्ध्रुवासि पृथिव्यसि धारया मयि  प्रजा रायस्पोषं गौपत्य सुवीर्यसजातान्यजमानाय रुद्रास्त्वा कृण्वन्तु त्रैष्टुभेन  छन्दसाङ्गिरस्वद्ध्रुवास्यन्तरिक्षमसि धारया मयि प्रजा रायस्पोषं गौपत्य  सुवीर्यंसजातान्यजमानायादित्यास्त्वा कृण्वन्तु जागतेन छन्दसाङ्गिरस्वद्ध्रुवासि  द्यौरसि धारया मयि प्रजां रायस्पोषं गौपत्यसुवीर्यसजातान्यजमानाय विश्वे त्वा  देवा वैश्वानराः कृण्वन्त्वानुष्टुभेन छन्दसाङ्गिरस्वद्ध्रुवासि दिशोसि धारया मयि  प्रजारायस्पोषं गौपत्यं सुवीर्यसजातान्यजमानाय .. (५८)

हे उखा देव! वसुगण गायत्री छंद से अंगिरा के समान आप को निर्मित करने की कृपा करें. आप ध्रुव व पृथ्वी हैं. आप हमारी प्रजा, यजमान व हमारे सजातियों के लिए धन धारिए. आप हमारी प्रजा का पोषण व उसे गोपति बनाने की कृपा कीजिए. आप हमारी प्रजा को श्रेष्ठ बलशाली बनाने की कृपा कीजिए. रुद्रगण त्रिष्टुप् छंद से अंगिरा के समान आप को निर्मित करने की कृपा करें. आप ध्रुव व अंतरिक्ष के समान हैं. अंगिरा के समान आप को निर्मित करने की कृपा करें. आदित्यगण जगती छंद की सामर्थ्य से अंगिरा के समान आप को निर्मित करने की कृपा करें. आप ध्रुव व स्वर्गलोक हैं. अंगिरा के समान आप को निर्मित करने की कृपा करें. आप विश्वे देवा अनुष्टुप् से अंगिरा के समान आप को निर्मित करने की कृपा करें. आप ध्रुव व दिशा रूप हैं. याजकों के लिए संतान, धन, पराक्रम सजातीय बांधवों का यथोचित सौहार्द दीजिए. (५८)

 

अदित्यै रास्नास्यदितिष्टे बिलं गृभ्णातु .

कृत्वाय सा महीमुखां मृण्मयीं योनिमग्नये. 

पुत्रेभ्यः प्रायच्छददितिः श्रपयानिति.. (५९)

आप उखा की मेखला में हैं. आप बीच के स्थान में ग्रहण किए जाएं. देवमाता पृथ्वी की मिट्टी से अग्नि की आधारभूत उखा बनाने की कृपा करें. मिट्टी से निर्मित इसे पकाने के लिए पुत्रों को देने की कृपा करें. (५९)

 

वसवस्त्वा धूपयन्तु गायत्रेण छन्दसाङ्गिरस्वद्रुद्रास्त्वा धूपयन्तु त्रैष्टुभेन छन्दसाङ्गिरस्वदादित्यास्त्वा धूपयन्तु जागतेन छन्दसाङ्गिरस्वद्विश्वे त्वा देवा वैश्वानरा धूपयन्त्वानुष्टुभेन छन्दसाङ्गिरस्वदिन्द्रस्त्वा धूपयतु वरुणस्त्वा धूपयतु विष्णुस्त्वा धूपयतु .. (६०)

हे उखा देव! वसुगण गायत्री छंद से आप को धूप प्रदान करें, वसुगण अंगिरा जैसे आप को धूप प्रदान करें. रुद्रगण त्रिष्टुप् छंद से आप को धूप प्रदान करें. आदित्यगण जगती छंद से आप को धूप प्रदान करें. वैश्वानर अनुष्टुप् छंद से आप को धूप प्रदान करें. इंद्र देव आप को धूप प्रदान करें. वरुण देव आप को धूप प्रदान करें. विष्णु आप को धूप प्रदान करें. (६०)

 

अदितिष्ट्वा देवी विश्वदेव्यावती पृथिव्याः सधस्थे अङ्गिरस्वत् खनत्ववट देवानां त्वा पत्नीर्देवीर्विश्वदेव्यावती: पृथिव्याः सधस्थे अङ्गिरस्वद्दधतूखे धिषणास्त्वा देवीर्विश्वदेव्यावती: पृथिव्याः सधस्थे अङ्गिरस्वदभीन्धतामुखे वरूत्रीष्ट्वा देवीर्विश्वदेव्यावती: पृथिव्याः सधस्थे अङ्गिरस्वच्छ्रपयन्तूखे ग्नास्त्वा देवीर्विश्वदेव्यावती: पृथिव्याः सधस्थे अङ्गिरस्वत्पचन्तूखे जनयस्त्वाच्छिन्नपत्रा देवीर्विश्वदेव्यावतीः पृथिव्याः सधस्थे अङ्गिरस्वत्पचन्तूखे.. (६१)

हे मिट्टी देव! देवमाता सब की इष्ट व सभी दैवी गुणों की खान हैं. आप भूमि पर सधने की कृपा कीजिए. देवमाता अंगिरा की तरह आप को खोदने की कृपा करें. देवपत्नी सभी दिव्य गुणों के साथ आप को पृथ्वी पर स्थापित ( साधने ) करने की कृपा करें. अंगिरा के समान आप को धारने व खोदने की कृपा करें. विश्व देवी सभी दिव्यगुणों की कृपा करें. अंगिरा की तरह आप को प्रज्वलित करने व खोदने की कृपा करें. विश्व देवी दिव्य गुणों सहित धारने की कृपा करें. हे मिट्टी देव ! अंगिरा ऋषि की तरह आप को पकाने की कृपा प्रदान करें. विश्व देवी निरंतर गतिशील करने की कृपा प्रदान करें. (६१)

 

मित्रस्य चर्षणीधृतो ऽ वो देवस्य सानसि द्युम्नं चित्रश्रवस्तमम्.. (६२)

हम पोषक शक्ति से प्रकाशवान, मित्र देवता के शाश्वत तथा आश्चर्यजनक पदार्थों से युक्त ऐश्वर्य धारण करें. (६२)

 

देवस्त्वा सवितोद्वपतु सुपाणि: स्वगुरिः सुबाहुरुत शक्त्या.

अव्यथमाना पृथिव्यामाशा दिश ऽ आपण.. (६३)

हे उखे! सब को पैदा करने वाले सविता अपनी उत्तम भुजाओं और अंगुलियों यानी दिव्य किरणों से, अपनी सामर्थ्य एवं बुद्धि कौशल से आप को प्रकाशित करें. आप पृथ्वी पर दुःखरहित हो कर अपनी अच्छी इच्छाओं और ऊंचे उद्देश्य प्राप्त करें (६३) 

 

उत्थाय बृहती भवोदु तिष्ठ ध्रुवा त्वम्.

मित्रतांत उखां परिददाम्यभित्याऽ एषा मा भेदि.. (६४)

हे उखे ! आप गर्त से निकल कर बड़े हों. आप स्थायी हो कर काम करें. हे मित्र देव! हम इस पवित्र बरतन को नष्ट होने के डर से आप को सौंपते हैं. यह टूटे नहीं. यह अच्छी तरह से कार्य करे. (६४)

 

वसवस्त्वाच्छृन्दन्तु गायत्रेण छन्दसाङ्गिरस्वद्रुद्रास्त्वाच्छृन्दतु त्रैष्टुभेन

छन्दसाङ्गिरस्वदादित्यास्त्वाच्छृन्दन्तु जागतेन छन्दसाङ्गिरस्वद्विश्वे त्वा देवा वैश्वानरा ऽ आच्छृन्दन्त्वानुष्टुभेन छन्दसाङ्गिरस्वत्.. (६५)

हे उखे! गायत्री छंद के स्तोत्रों से वसुगण आप को अभिषिक्त ( सम्मानित ) करें. त्रिष्टुप् छंद से रुद्रगण आप का सम्मान करें. जगती छंद के प्रभाव से आदित्यगण आप का सम्मान करें. अनुष्टुप् छंद की सामर्थ्य से विश्वे देवा अंगिरा के समान आप का सम्मान करें. (६५)

 

आकूतिमग्निं प्रयुजस्वाहा मनो मेधामग्निं प्रयुज १ स्वाहा चित्तं विज्ञातमग्निं प्रयुजस्वाहा वाचो विधृतिमग्निं प्रयुजस्वाहा प्रजापतये मनवे स्वाहाग्नये वैश्वानराय स्वाहा.. (६६)

अग्नि अच्छे कामों में लगाने वाले हैं. अग्नि के लिए स्वाहा. अग्नि अच्छे कामों में मन और बुद्धि को लगाने वाले हैं. अग्नि के लिए स्वाहा. अग्नि चित्त को विशेष ज्ञान के लिए प्रेरित करते हैं. अग्नि के लिए स्वाहा. अग्निवाणी को विशेष रूप धारण करते हैं. अग्नि के लिए स्वाहा. प्रजापति मनु देव के लिए स्वाहा. प्रजापति अग्नि के लिए स्वाहा. प्रजापति वैश्वानर के लिए स्वाहा. (६६)

 

विश्वो देवस्य नेतुर्मर्ती वुरीत सख्यम्.

विश्वो राय ऽइषुध्यति द्युम्नं वृणीत पुष्यसे स्वाहा.. (६७)

सभी जन देवताओं के नेता परमेश्वर का सखि भाव ( उन की कृपा से ) पा जाएं. ( उन की कृपा से ) संसार के सब वैभव पा जाएं. ( उन की कृपा से ) संसार की सारी शान शौकत पा जाएं. ( उन की कृपा से ) संसार के तेजों को पा जाएं. परमेश्वर के लिए स्वाहा. (६७)

 

मासु भित्था मासु रिषो ऽम्ब धृष्णु वीरयस्व सु. 

अग्निश्चेदं करिष्यथः.. (६८)

हे उखा देव! आप का कभी भी भेदन न हो. आप कभी भी नष्ट न हों. आप धैर्यशाली वीर, कर्तव्यपरायण हैं. हे उखा देव! आप और अग्नि इस यज्ञ कार्य को संपादित कराने की कृपा करें. (६८)

 

दृ हस्व देवि पृथिवि स्वस्तय ऽ आसुरी माया स्वधया कृतासि. 

जुष्टं देवेभ्य ऽ इदमस्तु हव्यमरिष्टा त्वमुदिहि यज्ञे अस्मिन्.. (६९)

हे पृथ्वी देवी! आप असुरों की तरह मायावी रूप बदलने में समर्थ हैं. आप ने कल्याण हेतु उखा का रूप धारण किया है. आप सुदृढ़ होइए व इष्ट हवि का भोग लगाइए. आप आनंद देने व यज्ञ के समाप्त होने तक यज्ञ में उपस्थित रहने की कृपा कीजिए. (६९)

 

द्र्वन्नः सर्पिरासुतिः प्रत्नो होता वरेण्यः. 

सहसस्पुत्रो अद्भुतः.. (७०)

हे अग्नि ! आप धनवान, घी पीने वाले, होता, श्रेष्ठ, अद्भुत व साहस के पुत्र हैं. आप इस यज्ञ को सफल बनाने की कृपा कीजिए. (७०)

 

परस्या ऽ अधि संवतो ऽ वराँ  अभ्यातर. 

यत्राहमस्मि ताँ  अव.. (७१)

अग्नि ! शत्रुओं के साथ संघर्षशील हमारे समीप के सैनिकों की रक्षा करने की कृपा कीजिए. जहां हम हैं, आप उस स्थान की भी रक्षा करने की कृपा कीजिए. (७१)

 

परमस्याः परावतो रोहिदश्व ऽ इहा गहि.

पुरीष्यः पुरुप्रियग्ने त्वं तरा मृध:.. (७२)

हे अग्नि ! आप रोहित नामक घोड़े की कांति से घिरे हुए हैं. आप यहां पधारने की कृपा कीजिए. आप धनवान व परम प्रिय हैं. आप शत्रुओं का नाश और हमारे यज्ञ को सफल बनाने की कृपा कीजिए. ( ७२ )

 

यदग्ने कानि कानि चिदा ते दारूणि दध्मसि.

सर्वं तदस्तु ते घृतं तज्जुषस्व यविष्ठ्य.. (७३)

हे अग्नि ! आप को कौनकौन सी लकड़ियां ( समिधा ) समर्पित की जाएं. हे अग्नि! आप उन सभी को घी की आहुति की तरह अत्यंत प्रिय भाव से ग्रहण करने की कृपा करें. (७३)

 

यदत्त्युपजिह्विका यद्वम्रो अतिसर्पति.

सर्वं तदस्तु ते घृतं तज्जुषस्व यविष्ठ्य.. (७४)

हे अग्नि ! जैसे दीमक लकड़ी को खा जाती है, वैसे आप उसे खा जाएं. जैसे घुन लकड़ी को खा जाता है, वैसे ही आप उसे खा जाएं. हे अग्नि ! समिधाएं आप को घी की तरह प्रिय हों. आप यज्ञ में उन सब को अत्यंत प्रिय भाव से ग्रहण करने की कृपा करें. (७४)

 

अहरहरप्रयावं भरन्तोश्वायेव तिष्ठते घासमस्मै.

रायस्पोषेण समिषा मदन्तोग्ने मा ते प्रतिवेशा रिषाम.. (७५)

हे अग्नि ! जैसे घुड़साल में हर दिन घोड़े को घास प्रदान करते हैं तथा (घास से) उस का भरणपोषण करते हैं, वैसे ही हम यजमान आप के संरक्षण में रहते हैं. आप वैसे ही धन से हमारा पोषण करने की कृपा कीजिए. हम आप के लिए हर दिन समिधाओं का आहार भेंट करें. हम आप की कृपा से कभी भी दुःखी न हों. सब प्रकार के सुख प्राप्त करें. (७५)

 

नाभा पृथिव्याः समिधाने अग्नौ रायस्पोषाय बृहते हवामहे .

इरम्मदं बृहदुक्थं यजत्रं जेतारमग्निं पृतनासु सासहिम्.. (७६)

हे अग्नि ! आप पृथ्वी की नाभि हैं. आप समिधा रूपी धन से पोषण पाते हैं. हम विशाल अग्नि का बारबार आह्वान करते हैं. हम बड़ी (लंबी) स्तुतियों से आप की प्रशंसा करते हैं. हम यहां विजेता अग्नि का आह्वान करते हैं. हम साहसी विजेता अग्नि का आह्वान करते हैं. हम यहां ऐश्वर्य प्राप्ति हेतु अग्नि का आह्वान करते हैं. (७६)

 

याः सेनाऽ अभीत्वरीराव्याधिनीरुगणा ऽ उत.

ये स्तेना ये च तस्करास्ताँस्ते अग्नेपि दधाम्यास्ये.. (७७)

हे अग्नि ! शत्रुओं की जो सेना युद्ध हेतु तैयार होती है, उसे आप रोगों के मुख में झोंक देते हैं. शत्रुओं की जो सेना युद्ध हेतु तैयार होती, उसे चोर डाकुओं के मुख में झोंक देते हैं. हे अग्नि ! हम आप को इसी उद्देश्य के लिए धारण करते हैं. (७७)

 

दंष्ट्राभ्यां मलिम्लूञ्जम्भ्यैस्तस्कएँ  उत.

हनुभ्यां स्तेनान् भगवस्ताँस्त्वं खाद सुखादितान्.. (७८)

हे अग्नि ! आप दुष्टों को अपनी दाढ़ों से समूल नष्ट करने की कृपा करें. आप डाकुओं को अपने दांतों से समूल नष्ट करने की कृपा करें. आप चोरों को अपनी दाढ़ी से समूल नष्ट करने की कृपा करें. आप गड्ढा खोद कर शत्रुओं को गाड़ दीजिए. आप सत्कर्म की कृपा करें. (७८ )

 

ये जनेषु मलिम्लवः स्तेनासस्तस्करा वने.

ये कक्षेष्घायवस्तस्ते दधामि जम्भयो:.. (७९)

हे अग्नि! जो मनुष्य में मलिन, चोर, जो मनुष्य में डाकू, वनचर डाकू, जो मनुष्यों की कांख में घात कर के मारने वाले हैं, उन्हें आप अपनी दाढ़ों में धारण कर के मार डालिए. (७९)

 

यो अस्मभ्यमरातीयाद्यश्च नो द्वेषते जनः .

निन्दाद्यो अस्मन्धिप्साच्च सर्वं तं मस्मसा कुरु.. (८०)

हे अग्नि ! जो लोग हम से द्वेष करें, आप उन सब का नाश करने की कृपा कीजिए. आप उन सभी का नाश करने की कृपा कीजिए, जो हमारी निडरता में बाधक बनें और जो हमारी निंदा करते हैं. (८०)

 

स शितं मे ब्रह्म स शितं वीर्यं बलम्.

स शितं क्षत्रं जिष्णु यस्याहमस्मि पुरोहित:.. (८१)

हे अग्नि ! आप की कृपा से जिस यजमान के यज्ञ के हम पुरोहित हैं, उस यजमान के वीर्य, बल, ज्ञान व जीतने योग्य क्षात्रबल की बढ़ोतरी करने की कृपा कीजिए. आप उस यजमान को विजयशील बनाने की कृपा कीजिए. (८१)

 

उदेषां बाहू अतिरमुद्वचें अथो बलम्.

क्षिणोमि ब्रह्मणाऽमित्रानुन्नयामि स्वाँ  अहम् .. (८२)

हे अग्नि ! आप की कृपा से उन दुष्ट शत्रुओं के बाहुबल की बजाय हमारे पराक्रम की बढ़ोतरी हो. आप की कृपा से हमारे अर्थ व बल की बढ़ोतरी हो. अपने ब्रह्मज्ञान से अमित्रों का नाश करें. हम अपने स्वजनों को ऊंचा उठा सकें. (८२)

 

अन्नपतेन्नस्य नो देह्यनमीवस्य शुष्मिणः.

प्रप्र दातारं तारिष ऽ ऊर्जं नो धेहि द्विपदे चतुष्पदे.. (८३)

हे अग्नि ! आप अन्नपति हैं. आप हमें रोग रहित बनाने व पोषकता देने की कृपा कीजिए. हे अग्नि ! आप दाता को पोषण देने की कृपा कीजिए. हे अग्नि ! आप दोपायों व चौपायों के लिए ऊर्जा धारण की कृपा कीजिए. (८३ )

॥ वेद ॥