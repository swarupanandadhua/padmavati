॥ वेद ॥
॥ वेद ॥
>
॥ यजुर्वेद ॥
>
॥ पूर्वार्ध ॥
>
॥ अध्याय ४ ॥

एदमगन्म देवयजनं पृथिव्या यत्र देवासो अजुषन्तविश्वे. 

ऋक्सामाभ्या  सन्तरन्तो यजुर्भी रायस्पोषेण समिषा मदेम.

इमा आपः शमु मे सन्तु देवीरोषधे त्रायस्व स्वधिते मैन हि सी... (१)

जिस यज्ञ स्थान पर सारे देवता प्रसन्न होते हैं, हम सभी यजमान उसी स्थल पर इकट्ठे हुए हैं. ऋग्वेद और सामवेद के मंत्रों से हम यज्ञ के पार जाते हैं. यजुर्वेद के मंत्रों से यज्ञ करते हुए हम धन और पोषण प्राप्त करते हैं. ये जल हमारे लिए शांतिदायी हों. दिव्य गुणों वाली ओषधियां हमें रोगों से बचाएं. ये अस्त्रशस्त्र ( अनावश्यक ) हिंसाकारी न हों. (१)

 

आपो अस्मान्मातरः शुन्धयन्तु घृतेन नो घृतप्वः पुनन्तु. 

विश्व हि रिप्रं प्रवहन्ति देवीरुदिदाभ्यः शुचिरा पूत एमि.

दीक्षातपसोस्तनूरसि तां त्वा शिवा शग्मां परि दधे भद्रं वर्णं पुष्यन्.. (२)

जल हमारी मां है. जल हमें शोधित (शुद्ध) करने की कृपा करे. घी से जो जल झरता है, वह हमें पवित्र करने की कृपा करे. प्रवाहित होता हुआ जल सभी पापों को धो दे. जल से हम शुद्ध और पवित्र होते हैं. हे रेशमी वस्त्र ! आप दीक्षातपस देव का शरीर हो. आप कोमल, सुखद, कल्याणकारी व श्रेष्ठ (सुंदर) रंग वाले हैं. हम आप को (यज्ञ में ) धारण करते हैं. (२)

 

महीनां पयोसि वर्चोदा ऽ असि वर्चो मे देहि.

वृत्रस्यासि कनीनकश्चक्षुर्दा ऽ असि चक्षुर्मे देहि.. (३)

आप गायों का दूध हैं, आप वर्चस्व ( चमक) देने वाले हैं. आप हमें वर्चस्व प्रदान कीजिए. आप वृत्र की आंख की पुतली हैं. आप आंख देने वाले हैं. आप हमें आंख प्रदान कीजिए. (३)

 

चित्पतिर्मा  पुनातु वाक्पतिर्मा पुनातु देवो मा सविता पुनात्वच्छिद्रेण पवित्रेण सूर्यस्य रश्मिभिः.

तस्य ते पवित्रपते पवित्रपूतस्य यत्कामः पुने तच्छकेयम्.. (४)

आप चित्त ( मन ) के पति (स्वामी) हैं. आप हमें पवित्र कीजिए. आप वाणी के स्वामी हैं. आप हमें पवित्र बनाइए. दोष (छिद्रों) से रहित सविता देव हमें पवित्र करने की कृपा करें. सूर्य अपनी किरणों से हमें पवित्र बनाएं. हे पवित्रपति! हम आप के पुत्र हैं. हम पवित्र हो कर अपनी मनोकामना पूर्ण करें, ताकि हम और अधिक यज्ञ करने योग्य हो सकें. (४)

 

आ वो देवासऽ ईमहे वामं प्रयत्यध्वरे. 

आ वो देवास ऽ आशिषो यज्ञियासो हवामहे.. (५)

हे देवताओ! हम इस यज्ञ के आरंभ में अपनी इच्छापूर्ति के लिए आप को आमंत्रित करते हैं. हे देवताओ! हम याज्ञिक ( यज्ञ करने वाले ) आशीर्वाद और यज्ञ फल की प्राप्ति के लिए आप का आह्वान करते हैं. (५)

 

स्वाहा यज्ञं मनसः स्वाहोरोरन्तरिक्षात्स्वाहा द्यावापृथिवीभ्या स्वाहा वातादार भे स्वाहा.. (६)

हे यज्ञ देव! हम मन से यज्ञ करते हैं. उन के लिए स्वाहा. अंतरिक्षलोक, स्वर्गलोक व पृथ्वीलोक के लिए स्वाहा. हम वायु को यज्ञ के आरंभ में ही आहुति अर्पित करते हैं. (६)

 

आकूत्यै प्रयुजेग्नये स्वाहा मेधायै मनसेग्नये स्वाहा दीक्षायै तपसेग्नये स्वाहा सरस्वत्यै पूष्णेग्नये स्वाहा.

आपो देवीर्बृहतीर्विश्वशम्भुवो द्यावापृथिवी उरो अन्तरिक्ष.

बृहस्पतये हविषा विधेम स्वाहा.. (७)

अग्नि यज्ञ के संकल्प की प्रेरणा देने वाले हैं. उन के लिए स्वाहा. अग्नि यज्ञ की बुद्धि देते हैं. यज्ञ करने में मन को प्रेरित करते हैं. अग्नि के लिए स्वाहा. दीक्षा और तप की सिद्धि हेतु अग्नि को यह आहुति दी जाती है. सरस्वती देवी के लिए स्वाहा. पूषा देव के लिए स्वाहा. अग्नि के लिए स्वाहा. हे जल देव ! आप के लिए स्वाहा, संसार के पालक शंभु देव के लिए स्वाहा. स्वर्गलोक के लिए स्वाहा. पृथ्वीलोक के लिए स्वाहा. विशाल अंतरिक्षलोक के लिए स्वाहा. हम बृहस्पति के लिए हवि समर्पित करते हैं. उन के लिए स्वाहा. ( ७ )

 

विश्वो देवस्य नेतुर्मर्ती वुरीत सख्यम्.

विश्वो राय ऽइषुध्यति द्युम्नं वृणीत पुष्यसे स्वाहा.. (८)

सविता देव सभी देवों का नेतृत्व करने वाले हैं. वे वरेण्य (श्रेष्ठ) गुणों वाले हैं. हम उन की मित्रता पाना चाहते हैं. हम उन से सभी प्रकार के वैभव चाहते हैं. हम सब के लिए उन से धन प्राप्ति की चाह रखते हैं. हम स्वर्गदायी वैभव ( यशस्वी ) चाहते हैं. हम प्रजा का पोषण करने के लिए धन चाहते हैं. सविता देव के लिए स्वाहा. (८)

 

ऋक्सामयोः शिल्पे स्थस्ते वामारभे ते मा पातमास्य यज्ञस्योदृचः.

शर्मासि शर्म मे यच्छ नमस्ते अस्तु मा मा हि सी... (९)

हे ऋग्वेद के देव! हे सामवेद के देव ! हे शिष्य स्थित देव ! हम यज्ञ में गाई गई ऋचाओं से आप का स्पर्श करते ( आप तक पहुंचते ) हैं. आप ऋचाओं का गान करते समय हमारी रक्षा करने की कृपा कीजिए. आप आश्रय (सुख) दाता हैं. आप हमें आश्रय (सुख) देने की कृपा कीजिए. आप को नमस्कार है. आप हमें कष्ट मत दीजिए. (९)

 

ऊर्गस्याङ्गिरस्यूर्णम्रदा ऊर्जं मयि धेहि.

सोमस्य नीविरसि विष्णोः

शर्मासि शर्म यजमानस्येन्द्रस्य योनिरस सुसस्याः कृषीस्कृधि.

उच्छ्रयस्व वनस्पत ऽ ऊर्ध्वो मा पाह्य हस आस्य यज्ञस्योदृच:.. (१०)

हे यज्ञमेखला! आप अंगों को ऊर्जा प्रदान करती हैं. आप मुझे ऊर्जा धारण कराइए. आप सोम की नीवी हो. आप विष्णु को भी सुख प्रदान करती हैं. आप यजमानों को भी सुख प्रदान कीजिए. आप इंद्र की योनि हैं. आप खेती को समृद्धि दीजिए. आप वनस्पति को उन्नतिवान बनाइए. हमें यज्ञ की ऋचाएं गाते समय पाप से बचाने की कृपा कीजिए. ( १० )

 

व्रतं कृणुताग्निर्ब्रह्माग्निर्यज्ञो वनस्पतिर्यज्ञियः.

दैवीं धियं मनामहे सुमृडीकामभिष्टये वर्चोधां यज्ञवाहस सुतीर्था नो ऽ असद्वशे. 

ये देवा मनोजाता मनोयुजो दक्षक्रतवस्ते नोवन्तु ते नः पान्तु तेभ्यः स्वाहा.. (११) 

हे यजमानो ! अग्नि ब्रह्म व यज्ञ हैं. आप उन के प्रति व्रत का पालन कीजिए. वनस्पतियां यज्ञ के योग्य हैं. हम बुद्धि की देवी को मानते हैं. हम सुख व मनोकामना की पूर्ति के लिए उपासना करते हैं. हम यज्ञवाही वाणी धारण करना चाहते हैं. श्रेष्ठ बुद्धि हमारे वश में रहे. जो देव मन में ( संकाय आदि ) उपजाते हैं, (संकल्पादि में ) मन को लगाते हैं, जो देव दक्ष संकल्प वाले हैं, वे देव यज्ञ में रक्षा करने की कृपा करें. वे देव हमारी रक्षा करने की कृपा करें. उन सभी देवों के लिए स्वाहा. ( ११)

 

श्वात्राः पीता भवत यूयमापो अस्माकमन्तरुदरे सुशेवा:.

ता ऽ अस्मभ्यमयक्ष्मा ऽ अनमीवा ऽ अनागसः स्वदन्तु देवीरमृता ऽ ऋतावृधः .. (१२)

हे देव! आप जल रूप हैं. हम आप का सेवन करते हैं. आप हमारे पेट के भीतर (पुष्टिकारक हो कर ) सुख दीजिए. हमारे लिए जल क्षयरोगकारी न हों. जल हमारी सामान्य ( रोजमर्रा की ) दिक्कतों (बाधाओं) को दूर करने वाले, दिव्य, अमृत स्वरूप एवं स्वादिष्ट हो. यज्ञ में ऋत (सत्य) की बढ़ोतरी करने वाले हों. (१२)

 

इयं ते यज्ञिया तनूरपो मुञ्चामि न प्रजाम्.

होमुचः स्वाहाकृताः पृथिवीमाविशत पृथिव्या सम्भव.. (१३)

हे यज्ञ देव! पृथ्वी का शरीर यज्ञ करने योग्य है. हम इस में जल छोड़ते हैं. प्रजा (जनता) के लिए लाभदायी जल नहीं छोड़ते हैं. आप हमें इस पाप से मुक्त कीजिए. स्वाहा के रूप में छोड़ा गया जल पृथ्वी में प्रवेश कर के पृथ्वी की मिट्टी में मिलकर एकमेक हो जाए, आप ऐसी कृपा कीजिए. (१३)

 

अग्ने त्व सु जागृहि वय सु मन्दिषीमहि.

रक्षा णो ऽअप्रयुच्छन् प्रबुधे नः पुनरकृधि.. (१४)

हे अग्नि ! आप अच्छी तरह ( भलीभांति ) जागिए (प्रज्वलित होइए ). हम यजमान भलीभांति नींद का आनंद लेते हैं. आप हमारी रक्षा व हमें प्रबुद्ध कीजिए. आप हमें विविध कामों में लगाइए. ( १४)

 

पुनर्मनः पुनरायुर्म ऽ आगन् पुनः प्राणः पुनरात्मा मऽ आगन् पुनश्चक्षुः पुनः श्रोत्रं म ऽ आगन्.

वैश्वानरो अदब्धस्तनूपाऽ अग्निर्नः पातु दुरितादवद्यात्.. (१५)

मन फिर से आ गया. आयु पुनः आ गई. पुनः प्राण प्राप्त हो गए. पुनः आत्मा प्राप्त हो गई. पुनः नेत्र मिल गए. पुनः कान मिल गए. हे अग्नि ! आप सब का कल्याण चाहते हैं. आप शरीर के रक्षक हैं. आप का दमन नहीं किया जा सकता. हे अग्नि! आप हमें पापों व बुरे कामों से बचाएं. (१५)

 

त्वमग्ने व्रतपाऽ असि देव ऽ आ मर्त्येष्वा त्वं यज्ञेष्वीड्यः. 

रास्वेयत्सोमा भूयो भर देवो नः वसोर्दाता वस्वदात्.. (१६)

हे अग्नि! आप व्रतपालक देवताओं, मनुष्यों में पूजनीय एवं यज्ञ में आराधनीय ( आराधना योग्य) हैं. हे सोम ! आप हमें भरपूर धन दीजिए. आप हमें इतना धन दीजिए कि अपने साथसाथ हम लोगों का भी भला कर सकें. सविता देव धनदाता हैं. उन्होंने भी हमें बहुत धन देने की कृपा की है. (१६)

 

 

एषा ते शुक्र तनूरेतद्वर्चस्तया सम्भव भ्राजं गच्छ.

जूरसि धृता मनसा जुष्टा विष्णवे.. (१७)

हे अग्नि ! आप चमकीले हैं. यह घी आप के शरीर को बढ़ा रहा है. चमकती और ऊपर उठती हुई आप की लपटें और ऊपर आकाश तक जाएं. हम ने मन से वाणी धारण की है. यह वाणी और अधिक वेगवान व विष्णु को संतुष्ट करने वाली हो. ( १७ )

 

तस्यास्ते सत्यसवसः प्रसवे तन्वो यन्त्रमशीय स्वाहा. 

शुक्रमसि चन्द्रमस्यमृतमसि वैश्वदेवमसि.. (१८)

अग्नि ! आप सत्य स्वरूप हैं. हम भी आप के उस सत्य स्वरूप को पाएं. अर्थात् आप इसे हमारे शरीर में भी उपजाइए. हम आप का यह अनुशासन (यंत्र ) पा सकें. आप के लिए आहुति प्रदान करते हैं. आप चमकीले, चंद्र, अमृत व सब के देव हैं. (१८)

 

चिदसि मनासि धीरसि दक्षिणासि क्षत्रियासि यज्ञियास्यदितिरस्युभयतः शीर्णी.

सा नः सुप्राची सुप्रतीच्येधि मित्रस्त्वा पदि बध्नीतां पूषाध्वनस्पात्विन्द्रायाध्यक्षाय.. (१९)

हे मंत्रवाणी! आप चित्त, मन, धीर, दक्षिण, क्षत्रिय व यज्ञ करने योग्य हैं. आप अदिति, दोनों ओर से सिर वाली पूर्व व पश्चिम दिशा वाली एवं मित्र हैं. आप के पैरों में (प्रेम भाव का ) बंधन (बेड़ी) डालना चाहते हैं. इंद्र यज्ञ के अध्यक्ष हैं. हम उन्हें प्रसन्न करना चाहते हैं. हम पूषा देव से अनुरोध करते हैं कि वे यज्ञ के मार्ग की रक्षा करने की कृपा करें. (१९)

 

अनु त्वा माता मन्यतामनु पितानु भ्राता सगर्भ्योनु सखा सयूथ्यः.

सा देवि देवमच्छेहीन्द्राय सोम १ रुद्रस्त्वा वर्त्तयतु स्वस्ति सोमसखा पुनरेहि.. (२०) 

हे वाग् देवी! आप को इंद्र के लिए सोम लेने जाना है. इस के लिए आप को माता, पिता, भाई, बहन, मित्रगण और पड़ोसी अनुमति प्रदान करने की कृपा करें. सोम लेने के बाद रुद्र देव आप को हमारी ओर लाने व हमारा कल्याण करने की कृपा करें. आप सोमसखा को ले कर पुनः यहां आने की कृपा करें. (२०)

 

वस्व्यस्यदितिरस्यादित्यासि रुद्रासि चन्द्रासि.

बृहस्पतिष्ट्वा सुम्ने रम्णातु रुद्रो वसुभिरा चके.. (२१)

हे वाग् देवी! आप वसु, अदिति, रुद्र तथा चंद्र हैं. बृहस्पति रुद्र और वसुगण के साथ आप की रक्षा करने की कृपा करें. बृहस्पति आप के श्रेष्ठ मन में रमण करने की कृपा करें. (२१)

 

अदित्यास्त्वा मूर्द्धन्नाजिघर्मि देवयजने पृथिव्या ऽ इडायास्पदमसि घृतवत् स्वाहा. 

अस्मे रमस्वास्मे ते बन्धुस्त्वे रायो मे रायो मा वय  रायस्पोषेण वियौष्म तोतो राय:.. (२२)

हे वाग् देवी! आप मूर्धन्य हैं. हम आप को देवताओं के यज्ञ में घी से भरी हुई हवि प्रदान करते हैं. आप पृथ्वी की श्रेष्ठ देवियों में स्थान रखती हैं. आप यह घी वाली आहुति स्वीकार कीजिए. आप धनवान हैं. आप अपने धन से हमें पोसिए. आप अपने धन से हमें वंचित मत कीजिए. हम आप के बंधु हैं. (२२)

 

समख्ये देव्या धिया सं दक्षिणयोरुचक्षसा.

मा म ऽ आयुः प्रमोषीर्मो ऽ अहं तव वीरं विदेय तव देवि सन्दृशि.. (२३)

हे वाग् देवी! आप दक्षिणा के योग्य हैं. आप ने बुद्धिपूर्वक हमें देखा है. आप हमारी ( सपरिवार ) आयु क्षीण मत कीजिए यानी हमें दीर्घायु बनाइए. हे देवी! हम भी आप की आयु क्षीण न करें. आप की दया दृष्टि से हम वीर पुत्र पाएं. (२३)

 

एष ते गायत्रो भाग ऽ इति मे सोमाय ब्रूतादेष ते त्रैष्टुभो भाग ऽ इति मे सोमाय  ब्रूतादेष 

ते जागतो भाग ऽ इति मे सोमाय ब्रूताच्छन्दोनामानासाम्राज्यं गच्छेति मे सोमाय ब्रूतादास्माकोसि शुक्रस्ते ग्रह्यो विचितस्त्वा विचिन्वन्तु.. (२४)

हे सोम! यह आप का गायत्री (छंद) का भाग है. यह सोम के लिए त्रिष्टुप् (छंद) का भाग है. यह हमारा सोम के लिए जगती (छंद) का भाग है. आप (पुरोहित) हमारी ओर से सोम के लिए यह निवेदन करें. आप सोम से यह भी निवेदन करें कि वह हमारे हैं. शुक्र आदि ग्रह उन के नियंत्रण में हैं. सोचविचार ( चिंतन) कर के ही आप का चयन ( ग्रहण) किया जाता है. (२४)

 

अभि त्यं देव सवितारमोण्योः कविक्रतुमर्चामि सत्यसव ९ रत्नधामभि प्रियं मतिं कविम्. ऊर्ध्वा यस्यामतिर्भाऽ अदिद्युतत्सवीमनि हिरण्यपाणिरमिमीत सुक्रतुः कृपा स्वः प्रजाभ्यस्त्वा प्रजास्त्वानुप्राणन्तु प्रजास्त्वमनुप्राणिहि.. (२५)

हे सविता देव! आप स्वर्गलोक और पृथ्वीलोक के बीच में विराजमान हैं. आप विद्वान, सत्यवान व रत्नों के धाम हैं. आप विद्वानों द्वारा चाहे गए हैं. आप ऊंचाई की ओर जाने वाले, चमकदार, सुनहरे हाथों व श्रेष्ठ कार्यों वाले हैं. आप हम पर अपनी कृपा बनाए रखें. हम आप की अर्चना करते हैं. हम प्रजा के लिए आप की उपासना करते हैं. प्रजा सांस लेने में आप का अनुसरण करती है. आप भी प्रजा का अनुसरण करते हुए सांस लेने की कृपा करें. (२५)

 

शुक्रं त्वा शुक्रेण क्रीणामि चन्द्रं चन्द्रेणामृतममृतेन. 

सग्मे ते गौरस्मे ते चन्द्राणि तपसस्तनूरसि प्रजापतेर्वर्णः परमेण पशुना क्रीयसे  सहस्रपोषं पुषेयम्.. (२६)

हे सोम! आप चमकीले हैं. हम आप को चमकते हुए सोने से खरीदते हैं ( अपना बनाते हैं ). आप चंद्रमा के समान मन प्रसन्न करने वाले हैं. आप अमृत जैसे हैं. गोरों और चमकते हुए तपस्वियों के शरीर प्रजापति के रंग जैसे हो जाएं. हम परम पशुधन से आप को खरीदते हैं. आप हजारों का पालनपोषण करने में समर्थ हैं. आप हमारा भी पालनपोषण कीजिए. (२६)

 

मित्रो नऽ एहि सुमित्रध ऽ इन्द्रस्योरुमा विश दक्षिणमुशन्नुशन्त थं स्योनः स्योनम्.

स्वान भ्राजाङ्घारे बम्भारे हस्त सुहस्त कृशानवेते वः सोमक्रयणास्तान्रक्षध्वं मा  वो दभन्.. (२७)

हे सोम ! आप हमारे मित्र हैं. आप मित्रों का पालनपोषण करने वाले हैं. हमारी ओर पधारने की कृपा करें. आप इंद्र देव की दाईं जंघा में प्रवेश करने की कृपा करें. आप सुखदायी, पाप के शत्रु, संसार के पालक, सुंदर हाथों वाले तथा कृश (दुर्बल) लोगों के पालक हैं. जिनजिन से सोम को खरीदा जा सकता है, आप उनउन की रक्षा करने की कृपा कीजिए. (२७)

 

परि माग्ने दुश्चरिताद्बाधस्वा मा सुचरिते भज.

उदायुषा स्वायुषोदस्थाममृताँ ऽअनु. (२८)

हे अग्नि! आप हमें पूरी तरह पाप से बचाने की कृपा करें. आप बुरे चरित्र वालों का वध कीजिए. आप सच्चरित्रवान को स्थापित करने की कृपा कीजिए. हम आप की उत्कृष्ट आयु से अपनी श्रेष्ठ आयु के लिए आप की अमरता का अनुसरण करते हैं. ( २८ )

 

प्रति पन्थामपद्महि स्वस्तिगामनेहसम्.

येन विश्वाः परिद्विषो वृणक्ति विन्दते वसु.. (२९)

हे अग्नि ! हम उस मार्ग का अनुसरण करें जो मंगलमय व सुगम हो, जिस पथ पर जाने से द्वेषियों का पूरी तरह नाश हो और हमें धन की प्राप्ति हो. (२९)

 

अदित्यास्त्वगस्यदित्यै सद आसीद.

अस्तभ्नाद्द्द्यां वृषभो अन्तरिक्षममिमीत वरिमाणं पृथिव्याः.

आसीदद्विश्वा भुवनानि सम्राड्विश्वेत्तानि वरुणस्य व्रतानि.. (३०)

हे आसन! आप पृथ्वी की त्वचा जैसे हैं. आप यज्ञवेदी पर विराजने की कृपा कीजिए. बलवान वरुण स्वर्गलोक को माप लेते हैं. अंतरिक्षलोक को माप लेते हैं. पृथ्वीलोक को माप लेते हैं. वे सभी लोकों में व्याप्त हैं. उन के व्रत भलीभांति शोभते हैं. (३०)

 

 

वनेषु व्यन्तरिक्षं ततान वाजमर्वत्सु पय ऽ उस्त्रियासु.

हृत्सु क्रतुं वरुणो विश्वग्निं दिवि सूर्यमदधात् सोममद्रौ.. (३१)

वरुण ने अंतरिक्ष को ताना. बल व गायों में दूध की बढ़ोतरी की. हृदय में यज्ञ शक्ति स्थापित की. अग्नि की स्थापना की. स्वर्गलोक में सूर्य को एवं पर्वत पर सोम को स्थापित किया. (३१ )

 

सूर्यस्य चक्षुरारोहाग्नेरक्ष्णः कनीनकम्.

यत्रैतभिरीयसे भ्राजमानो विपश्चिता.. (३२)

हे वरुण देव ! आप सूर्य के चक्षु हैं. आप अग्नि की आंख हैं. आप आंख की पुतली पर आरोहण की कृपा कीजिए. आप प्रकाशमान हैं. आप यहां शोभित होने की कृपा कीजिए. (३२)

 

उस्रावेतं धूर्षाहौ युज्येथामनश्रू अवीरहणौ ब्रह्मचोदनौ.

स्वस्ति यजमानस्य गृहान् गच्छतम्.. (३३)

हे देवताओ! आप यजमान का कल्याण करने के लिए उन के घरों की ओर जाने की कृपा कीजिए. आप भार वहन करने में समर्थ हैं. आप वीरों को सुख देते हैं. ब्रह्मज्ञान हेतु प्रेरक हैं. आप रथ में जुड़ने की कृपा कीजिए. (३३)

 

भद्रो मेसि प्रच्यवस्व भुवस्पते विश्वान्यभि धामानि.

मा त्वा परिपरिणो विदन् मा त्वा परिपन्थिनो विदन् मा त्वा वृका अघायवो विदन्. श्येनो भूत्वा परापत यजमानस्य गृहान् गच्छ तन्नौ स स्कृतम्.. (३४)

हे सोम! आप मेरा कल्याण कीजिए. आप भुवनपति हैं, आप विश्व के सभी धामों की ओर तेजी से प्रयाण (यात्रा) करते हैं. आप चोरों के ज्ञान का विषय मत होइए. यज्ञ के विरोधी लोग आप को न जान पाएं. सब ओर भ्रमण करने वाले आप को न जान पाएं. पापी भेड़िए आप को न जान सकें. आप बाज के समान जल्दी जाइए. आप यजमान के घरों की ओर प्रस्थान कीजिए. वहां भलीभांति सज्जित यज्ञशालाओं का प्रबंध है. (३४ )

 

नमो मित्रस्य वरुणस्य चक्षसे महो देवाय तदृत सपर्यत.

दूरेदृशे देवजाताय केतवे दिवस्पुत्राय सूर्याय शं सत.. (३५)

मित्र देवता और वरुण देवता की आंखों से देखने वाले सूर्य को नमस्कार है. सूर्य प्रकाशमान, दूर दृष्टि वाले, देवता से उत्पन्न व स्वर्गलोक के पुत्र हैं. सूर्य के लिए नमन! यजमान को सूर्य के लिए यज्ञ करना चाहिए. यजमान को सूर्य के लिए स्तोत्र का पाठ करना चाहिए. (३५)

 

वरुणस्योत्तम्भनमसि वरुणस्य स्कम्भसर्जनी स्थो वरुणस्यऋतसदन्यसि  वरुणस्यऋ- तसदनमसि वरुणस्यऋतसदनमासीद.. (३६)

हे शमी देव (यज्ञ में काम आने वाली लकड़ी )! आप वरुण का उत्थान करने वाले हैं. आप वरुण की गति के सर्जक ( रचनाकार) हैं. आप उन्हें स्थिर करने वाले हैं. आप वरुण के यज्ञ का सदन, यज्ञ का बैठने का स्थान हैं. आप वरुण के यज्ञ के सदन में सुख से विराजने की कृपा कीजिए. ( ३६ )

 

या ते धामानि हविषा यजन्ति ता ते विश्वा परिभूरस्तु यज्ञम्. 

गयस्फानः प्रतरणः सुवीरो ऽ वीरहा प्र चरा सोम दुर्यान्.. (३७)

हे सोम ! जो यजमान यज्ञ में आप के धाम का भजन करते हैं. वे सभी यज्ञ स्थान आप को प्राप्त हों. आप घरों को स्फारित (विस्तृत) करते हैं. आप पार लगाने वाले श्रेष्ठ वीर व कायरों के विनाशक हैं. आप हमारे यज्ञों में पहुंचने की कृपा कीजिए. (३७)

॥ वेद ॥