
॥ यजुर्वेद - पूर्वार्ध - अध्याय १ ॥

इषे त्वोर्जे त्वा वायवस्थ देवो वः सविता प्रार्पयतु श्रेष्ठतमाय कर्मण ऽ ।
आप्यायध्वमघ्न्या ऽ इन्द्राय भागं प्रजावतीरनमीवा ऽ अयक्ष्मा मा व स्तेन ऽ ईशत माघश सो ध्रुवा ऽ अस्मिन् गोपतौ स्यात बह्वीर्यजमानस्य पशून्पाहि ॥ १ ॥

अर्थ :- हे मनुष्यो! सविता देव आप को ऊर्जस्वी बनाने की कृपा करें । वायु आप को स्वस्थ बनाने की कृपा करें । आप सभी श्रेष्ठता को प्राप्त कीजिए । आप सभी कर्म की ओर प्रेरित होइए । आप अपना यज्ञ भाग इंद्र देव को भेंट कीजिए । ईश्वर आप को श्रेष्ठ संतान प्रदान करें । आप ईश्वर की कृपा से निरोगी हों । आप यक्ष्मा (क्षय) जैसे घातक रोगों से दूर हों । दुष्ट और चोर लोग आप के भाग्य विधाता (निर्णायक) न बन जाएं । आप को श्रेष्ठ संरक्षण मिले । आप दुष्टों से दूर रहें । आप परमेश्वर की छत्रच्छाया में रहें । आप गोपति हों । सज्जन यजमानों की बढ़ोतरी हो । आप के पशु धन की रक्षा हो ।

वसोः पवित्रमसि द्यौरसि पृथिव्यसि मातरिश्वनो घर्मो ऽसि विश्वधाऽ असि ।
परमेण धाम्ना दृ थं हस्व मा ह्वार्मा ते यज्ञपतिर्द्धार्षीत् ॥ २ ॥

अर्थ :- हे मनुष्यो ! आप वस्तुओं को पवित्र करने के माध्यम हों । आप स्वर्गलोक, पृथ्वी, पालक, ऊष्मा व विश्वधारक हैं । आप अपने परम तेज से दृढ़ बनिए । आप के यज्ञपति (यज्ञ में मददगार) भी कठोर न हों ।

वसोः पवित्रमसि शतधारं वसोः पवित्रमसि सहस्रधारम् ।
देवस्त्वा सविता पुनातु वसोः पवित्रेण शतधारेण सुप्वा कामधुक्षः ॥ ३ ॥

अर्थ :- आप पवित्र वसु, सैकड़ों, हजार धाराओं वाले व पवित्र करने वाले हैं । हे मनुष्यो ! सविता देव पवित्र करने वाले हैं वे अपनी सैकड़ों धाराओं से आप को पवित्र बनाने की कृपा करें । आप इस के बाद और किस कामधेनु को दुहना चाहते हैं ? अर्थात् उन की इतनी कृपा हो जाने के बाद और किस कामना की पूर्ति बाकी रह जाती है ।

सा विश्वायुः सा विश्वकर्मा सा विश्वधायाः ।
इन्द्रस्य त्वां भाग सोमेनातनच्मि विष्णो हव्य थं रक्ष ॥ ४ ॥

अर्थ :- हे मनुष्यो! वह (सविता देव की कृपा) पूर्ण आयु देने वाली है । सभी कर्म करने में समर्थ है । सभी को धारण करने की शक्ति रखती है । इंद्र के भाग में सोमरस मिला कर हवि तैयार करते हैं । विष्णु हवि की रक्षा करने की कृपा करें ।

अग्ने व्रतपते व्रतं चरिष्यामि तच्छकेयं तन्मे राध्यताम् इदमहमनृतात्सत्यमुपैमि ॥ ५ ॥

अर्थ :- हे अग्नि ! आप संकल्पशील हैं । आप हमें भी व्रतशील बनाने की कृपा कीजिए । आप की कृपा से हम यह धन (व्रत रूपी) और असत्य से सत्य को पा सकें ।

कस्त्वा युनक्ति स त्वा युनक्ति कस्मै त्वा युनक्ति तस्मै त्वा युनक्ति ॥
कर्मणे वां वेषाय वाम् ॥ ६ ॥

अर्थ :- हे मनुष्यो ! किस ने आप को नियुक्त किया है ? किसलिए आप को नियुक्त किया गया है ? परमेश्वर ने आप को नियुक्त किया है । श्रेष्ठ कर्म में नियुक्त किया है ।

प्रत्युष्ट रक्षः प्रत्युष्टा ऽ अरातयो निष्टप्त ॐ रक्षो निष्टप्ता ऽ अरातयः ।
उर्वन्तरिक्षमन्वेमि ॥ ७ ॥

अर्थ :- हे मनुष्यो ! आप यज्ञ और उस के साधनों की रक्षा कीजिए । निकृष्ट राक्षस नष्ट हो गए हैं । अन्य विकार भी समाप्त हो गए हैं । अब हवि आदि अंतरिक्ष में पहुंचने वाली वस्तुएं (बिना बाधा के) अंतरिक्ष में जाने की कृपा करें ।

धूरसि धूर्व धूर्वन्तं धूर्व तं योस्मान्धूर्वति तं धूर्व यं वयं धूर्वामः ।
देवानामसि वह्नितम सस्नितमं पप्रितमं जुष्टतमं देवहूतमम् ॥ ८ ॥

अर्थ :- हे परमेश्वर ! आप सामर्थ्यवान हैं । आप अपनी सामर्थ्य से धूर्तों का नाश कीजिए । जो हम सभी को दुःख पहुंचाते हैं । आप उन पापियों और दुष्टात्माओं का नाश कीजिए जिन का सभी नाश करना चाहते हैं । आप देवों में सर्वाधिक तेजस्वी, शक्तिदाता, पूर्णतादायी और देवताओं को आमंत्रित करने वाले हैं ।

अह्रुतमसि हविर्धानं दृ हस्व मा ह्वार्मा ते यज्ञपतिर्द्धार्षीत् ।
विष्णुस्त्वा क्रमतामुरु वातायापहत रक्षो यच्छन्तां पञ्च ॥ ९ ॥

अर्थ :- हे मनुष्यो ! आप देव शक्ति धारण कर सकते हैं । आप हवि धारण करते हैं । आप दृढ़ हैं । आप और आप के यज्ञ के सहयोगी किसी के प्रति कठोर न बनें । विष्णु व विशाल वायुमंडल (पर्यावरण) आप पर कृपा करें । आप की पंचेंद्रियां श्रेष्ठ कार्यों में लगें ।

देवस्य त्वा सवितुः प्रसवेश्विनोर्बाहुभ्यां पूष्णो हस्ताभ्याम् ।
अग्नये जुष्टं गृह्णाम्यग्नीषोमाभ्यां जुष्टं गृह्णामि ॥ १० ॥

अर्थ :- हे परमेश्वर! आप ने सविता देव और अन्य देवों को जना है । अश्विनी देव बाहु से हवि ग्रहण करते हैं । पूषा देव हाथों से हवि ग्रहण करते हैं । अध्वर्यु (पुरोहित) अग्नि की (को भेंट करने के लिए) प्रिय हवि ग्रहण करते हैं । पुरोहित अग्नि और सोम को भेंट करने के लिए उन्हें प्रिय लगने वाले पदार्थ ही ग्रहण करते हैं ।

भूताय त्वा नारातये स्वरभिविख्येषं दृ हन्तां दुर्याः पृथिव्यामुर्वन्तरिक्षमन्वेमि ।
पृथिव्यास्त्वा नाभौ सादयाम्यदित्या उपस्थेग्ने हव्य रक्ष ॥ ११ ॥

अर्थ :- हे अग्नि ! आप अदिति के पुत्र हैं । यज्ञकुंड पृथ्वी (माता) की नाभि है । उस में हम ने हवि स्थापित की है । आप उस हवि की रक्षा करने की कृपा कीजिए । आप को मनुष्य के कल्याण के लिए स्थापित किया गया है । हमें अपने में व्याख्यायित (मौजूद) परम शक्ति का अनुभव हो । दुष्टों का विनाश हो । हम अंतरिक्ष और पृथ्वी पर बिना किसी बाधा के घूमफिर (विचर) सकें ।

पवित्रे स्थो वैष्णव्यौ सवितुर्वः प्रसव उत्पुनाम्यच्छिद्रेण पवित्रेण सूर्यस्य रश्मिभिः ।
देवीपो अग्रेगुवो अग्रेपुवो ग्रऽइममद्य यज्ञं नयताग्रे यज्ञपति सुधातुं यज्ञपतिं देवयुवम् ॥ १२ ॥

अर्थ :- हे जल देव! इंद्र ने वृत्र का नाश करने के लिए (सहयोग हेतु) आप को चुना । आप ने वृत्रासुर के नाश में इंद्र का वरण किया । आप ने वृत्रासुर के नाश में इंद्र का सहयोग किया । आप अग्नि के प्रिय हैं । हम अग्नि के लिए आप को परिष्कृत (शुद्ध) करते हैं । आप सोम के प्रिय हैं । हम सोम के लिए आप को परिष्कृत करते हैं । हम देवताओं से संबंधित कार्यों के लिए आप को शुद्ध करते हैं ।

युष्मा इन्द्रोवृणीत वृत्रतूर्ये यूयमिन्द्रमवृणीध्वं वृत्रतूर्ये प्रोक्षिताः स्थ ।
अग्नये त्वा जुष्टं प्रोक्षाम्यग्नीषोमाभ्यां त्वा जुष्टं प्रोक्षामि ।
दैव्याय कर्मणे शुन्धध्वं देवयज्यायै यद्वोशुद्धाः पराजघ्नुरिदं वस्तच्छुन्धामि ॥ १३ ॥

अर्थ :- हे जल देव! हम देव संबंधी यज्ञ कार्यों के लिए आप को शुद्ध करते हैं । यज्ञ के अशुद्ध उपकरण भी ग्रहण करने योग्य नहीं होते । अशुद्ध जल भी यज्ञ में ग्रहण नहीं किया जाता ।

शर्मास्यवधूत रक्षोवधूता अरातयो दित्यास्त्वगसि प्रति त्वादितिर्वेत्तु ।
अद्रिरसि वानस्पत्यो ग्रावासि पृथुबुध्नः प्रति त्वादित्यास्त्वग्वेत्तु ॥ १४ ॥

अर्थ :- आप सुख के आसन से राक्षसों, दुष्टों व दैत्यों को दूर कर दिया गया है । आसन पृथ्वी पर आवरण है । पृथ्वी माता उस आसन को स्वीकार करने की कृपा करें । पत्थर की तरह मजबूत हैं । आप का आधार भी पत्थर की तरह मजबूत है । आप यजुर्वेद – ३३ पूर्वार्ध पहला अध्यायवनस्पति से निर्मित हैं । पृथ्वी माता आप को धारण करने की कृपा करें ।

अग्नेस्तनूरसि वाचो विसर्जनं देववीतये त्वा गृह्णामि बृहद्ग्रावासि वानस्पत्यः
सऽ इदं देवेभ्यो हविः शमीष्व सुशमि शमीष्व ।
हविष्कृदेहि हविष्कृदेहि ॥ १५ ॥

अर्थ :- हे मनुष्यो ! हवि को मंत्रों के साथ (अग्नि में) देवताओं के लिए विसर्जित किया जाता है । है हवि ! आप अग्नि देव का शरीर हो । हवि को तैयार करने वाला ओखल और मूसल विशाल (बड़े) पत्थर और वनस्पति से तैयार किया जाता है । इन से देवताओं के लिए हवि तैयार की जाती है । देवताओं को हवि भेंट करने के लिए मूसल ग्रहण किया जाता है । मूसल श्रेष्ठ हवि तैयार कर के देवताओं को सुख प्रदान करें । हे मूसल! आप हवि तैयार करने के लिए आइए (पधारिए) ।

कुक्कुटसि मधुजिह्व ऽ इषमूर्जमावद त्वया वयसंघातसंघातं जेष्म
वर्षवृद्धमसि प्रति त्वा वर्षवृद्धं वेत्तु परापूत रक्षः परापूता ऽ अरातयोपहतरक्षो वायुर्वी
विविनक्तु देवो वः सविता हिरण्यपाणिः प्रतिगृभ्णात्वच्छिद्रेण पाणिना ॥ १६ ॥

अर्थ :- शम्य (यज्ञ में काम आने वाला साधन)! आप कुक्कुट हैं यानी मुरगे की तरह जागरूक रहने वाले हैं । आप मधुर जीभ वाले (मीठा बोलने वाले) हैं । आप हमें ऊर्जस्वी बनाने और बल प्रदान करने की कृपा कीजिए । आप की कृपा से हम संघातों (संघर्षों) में दृढ़ता व संघातों में विजय प्राप्त करें । हे सूप! हे हवि ! आप प्रतिवर्ष बरसात से बढ़ोतरी पाते हैं । यज्ञ बरसात की बढ़ोतरी करते हैं । यज्ञ देव आप को स्वीकार करने की कृपा करें । आप को पूरी तरह पवित्र बना लिया गया है । अशुद्धियों से आप की रक्षा कर ली गई है । शत्रुओं को दूर कर दिया गया है । वायु आप की रक्षा करें । वे आप के माध्यम से हवि को शुद्ध (फटकने) करने की कृपा करें । सविता देव अपने सोने के बिना छेद वाले हाथों से आप को ग्रहण करने की कृपा करें ।

धृष्टिरस्यपाग्ने अग्निमामादं जहि निष्क्रव्याद १ सेधा देवयजं वह ।
ध्रुवमसि पृथिवीं दृ ह ब्रह्मवनि त्वा क्षत्रवनि सजातवन्युपदधामि भ्रातृव्यस्य वधाय ॥ १७ ॥

अर्थ :- हे उपवेष देव (यज्ञ में काठ का पात्र जो अग्नि धारण करता है)! आप धैर्यवान हैं । आप देवताओं के लिए किए जाने वाले यज्ञ (अग्नि) को वहन करने की कृपा कीजिए । आप कच्ची चीजों और मांस को पकाने वाली अग्नि छोड़ दीजिए अर्थात् आप इन दोनों अग्नियों को धारण मत कीजिए । आप यज्ञ-अग्नि (गार्हपत्य) को धारण करने की कृपा कीजिए । आप ध्रुव (स्थिर) हैं । आप पृथ्वी पर दृढ़ता से बने रहने की कृपा कीजिए । आप ब्राह्मणों, क्षत्रियों व श्रेष्ठ जाति वालों को धारण करते हैं । हम शत्रुओं के वध के लिए आप को धारण करते हैं ।

अग्ने ब्रह्म गृभ्णीष्व धरुणमस्यन्तरिक्षं दृ ह ब्रह्मवनि त्वा क्षत्रवनि
सजातवन्युपदधामि भ्रातृव्यस्य वधाय ।
धर्त्रमसि दिवं दृ ह ब्रह्मवनि त्वा क्षत्रवनि सजातवन्युपदधामि भ्रातृव्यस्य वधाय ।
विश्वाभ्यस्त्वाशाभ्य ऽ उपदधामि चितः स्थोर्ध्वचितो भृगूणामङ्गिरसां तपसा तप्यध्वम् ॥ १८ ॥

अर्थ :- हे अग्नि ! आप ब्राह्मणों को धारण करते हैं । आप अंतरिक्ष को दृढ़ बनाते हैं । आप ब्राह्मणों, क्षत्रियों व श्रेष्ठ जाति वालों को धारण करते हैं । हम शत्रुओं का वध करने के लिए आप को धारण करते हैं । आप सभी को चेतना देते हैं । आप हमें ऊर्ध्वगामी, स्थिरचित्त तथा भृगु और अंगिरस ऋषि के तप की तरह तेजस्वी बनाने की कृपा कीजिए ।

शर्मास्यवधूत थं रक्षोवधूता अरातयो दित्यास्त्वगसि प्रति त्वादितिर्वेत्तु ।
धिषणासि पर्वती प्रति त्वादित्यास्त्वग्वेत्तु दिवः स्कम्भनीरसि धिषणासि पार्वतेयी प्रति त्वा पर्वती वेत्तु ॥ १९ ॥

अर्थ :- यज्ञ का आसन सुखदायी है । इस आसन से राक्षसों व दुष्टों को हटाया गया है । यह पृथ्वी का आवरण है । इसलिए पृथ्वी इसे अपना जाने । हे सिल (पत्थर) ! आप पर्वत से उत्पन्न कर्मशक्ति हैं । इसलिए पृथ्वी आप को अपना जाने । हे शय्ये! आप स्वर्गलोक की रोक हैं । हे लोढ़े ! आप घर्षण (रगड़) करने वाले हैं । आप सिल की पुत्री के समान हैं । इसलिए सिल आप को अपना जाने ।

धान्यमसि धिनुहि देवान् प्राणाय त्वोदानाय त्वा व्यानाय त्वा ।
दीर्घामनु प्रसितिमायुषे धां देवो वः सविता हिरण्यपाणिः प्रतिगृभ्णात्वच्छिद्रेण पाणिना चक्षुषे त्वा महीनां पयोसि ॥ २० ॥

अर्थ :- हे विधान्य! आप देवताओं को तृप्त कीजिए । आप प्राण, उदान (प्राणवायु) व्यान (शरीर में रहने वाली एक वायु) को धारण करते हैं । आप दीर्घायु देते हैं । पृथ्वी आप को धारण करती है । आप दूध रूप में अमृत हैं । सविता देव छिद्र रहित सोने के हाथों से आप को धारण करने की कृपा करें ।

देवस्य त्वा सवितुः प्रसवेश्विनोर्बाहुभ्यां पूष्णो हस्ताभ्याम् ।
संवपामि समापऽ ओषधीभिः समोषधयो रसेन ।
सं रेवतीर्जगतीभिः पृच्यन्ता : सं मधुमतीर्मधुमतीभिः पृच्यन्ताम् ॥ २१ ॥

अर्थ :- सविता देव! आप प्रकाश पैदा करते हैं । उस प्रकाश में अश्विनी देव ओषधियों को अपने बाहुओं से बढ़ाते हैं । पूषा देव अपने हाथों से ओषधियों को बढ़ाते हैं । ओषधियां ओषधियों के रस से सिंच जाएं । वे संसार को अपने रस से सींचें और मधुरता प्राप्त करें । वे मधुरतायुक्त जल प्रवाहों से सिंच जाएं ।

जनयत्यै त्वा संयौमीदमग्नेरिदमग्नीषोमयोरिषे त्वा घर्मोसि विश्वायुरुरुप्रथा ऽ उरु
प्रथस्वोरु ते यज्ञपतिः प्रथतामग्निष्टे त्वचं मा हि सीद्देवस्त्वा सविता श्रपयतु वर्षिष्ठेधि नाके ॥ २२ ॥

अर्थ :- पानी और पिसे हुए चावल को मिलाया जाता है । फिर उसे अग्नि में पकाया जाता है । इस क्रिया से पुरोडाश (यज्ञ में आहुति देने के लिए पकाई गई टिकिया) बनाया जाता है । पुरोडाश यजमान को दीर्घायु व ऊर्जस्वी बनाता है । वह यजमान के यश को और फैलाता है । उसे अग्नि और सोम के लिए तैयार किया जाता है । सविता देव स्वर्गलोक की अग्नि से पुरोडाश पकाने की कृपा करें ।

मा भेर्मा संविथाऽ अतमेरुर्यज्ञोतमेरुर्यजमानस्य प्रजा भूयात् त्रिताय त्वा द्विताय त्वैकताय त्वा ॥ २३ ॥

अर्थ :- हे मनुष्यो ! डरो मत । पीछे मत हटो । यज्ञ कार्य यजमान को संकट मुक्त करने वाला होता है । एक गुनी, दो गुनी और तीन गुनी कितनी ही प्रजा हो सभी को संकट मुक्त करने वाला होता है ।

देवस्य त्वा सवितुः प्रसवेश्विनोर्बाहुभ्यां पूष्णो हस्ताभ्याम् ।
आददेध्वरकृतं देवेभ्य ऽ इन्द्रस्य बाहुरसि दक्षिणः सहस्रभृष्टिः शततेजा वायुरसि तिग्मतेजा द्विषतोवध: ॥ २४ ॥

अर्थ :- हे सविता ! आप दुनिया के लिए प्रकाश फैलाते हैं । हम अश्विनी देव की बाहुओं और पूषा देव के हाथों से आप को धारण करते हैं । हम देवताओं की तृप्ति के लिए यज्ञ करते हैं । आप इंद्र देव की दाहिनी भुजा हैं । आप अपने तेज से हजारों विकारों को जला देने वाले वायु हैं । आप अत्यंत प्रकाश युक्त व तीक्ष्ण तेजवान हैं । आप दोषियों का नाश करने की सामर्थ्य रखते हैं ।

पृथिवि देवयजन्योषध्यास्ते मूलं मा हि सिषं व्रजं गच्छ गोष्ठानं वर्षतु ते द्यौर्बधान
देव सवितः परमस्यां पृथिव्याशतेन पाशैर्योस्मान्द्वेष्टि यं च वयं द्विष्मस्तमतो मा मौक् ॥ २५ ॥

अर्थ :- हे पृथ्वी माता (देव)! आप में उपजने वाली ओषधियों को हमारे कारण नुकसान न पहुंचे । देवताओं के लिए हवन किया जा रहा है । उस के लिए (खोद कर) मिट्टी हटाई गई है । हे मिट्टी ! आप गायों के बाड़े में जाइए । स्वर्गलोक आप पर अपनी कृपा बरसाए । हे सविता! आप पृथ्वी पालक हैं । आप हम से द्वेष करने वालों को अपने सैकड़ों पाशों से बांध दीजिए व उन्हें मुक्त मत कीजिए ।

अपाररुं पृथिव्यै देवयजनाद्वध्यासं व्रजं गच्छ गोष्ठानं वर्षतु ते द्यौर्बधान देव सवितः परमस्यां पृथिव्याशतेन पाशैर्योस्मान्द्वेष्टि यं च वयं द्विष्मस्तमतो मा मौक् ।
अररो दिवं मा पप्तो द्रप्सस्ते द्यां मा स्कन् व्रजं गच्छ गोष्ठानं वर्षतु ते द्यौर्बधान देव सवितः परमस्यां पृथिव्या : शतेन पाशैर्योस्मान्द्वेष्टि यं च वयं द्विष्मस्तमतो मा मौक् ॥ २६ ॥

अर्थ :- हम ने दुष्ट अररु नामक शत्रु को पृथ्वी से दूर कर दिया है । मिट्टी को निकाल कर जगह साफ कर दी है । अब उस मिट्टी से निवेदन करते हैं कि वह गायों के बाड़े में जाए । स्वर्गलोक पृथ्वी पर पर्याप्त बरसात करने की कृपा करे । सविता सिरजनहार हैं । वे हम से द्वेष करने वालों को सैकड़ों बंधनों से बांध दें और उन्हें कभी मुक्त न करें ।

गायत्रेण त्वा छन्दसा परिगृह्णामि त्रैष्टुभेन त्वा छन्दसा परिगृह्णामि ।
जागतेन त्वा छन्दसा परिगृह्णामि सुक्ष्मा चासि शिवा चासि स्योना चासि सुषदा चास्यूर्जस्वती चासि पयस्वती च ॥ २७ ॥

अर्थ :- हे मनुष्यो ! हम यज्ञवेदिका को गायत्री, त्रिष्टुप् और जगती छंदों वाली प्रार्थनाओं से रचते हैं । यज्ञवेदिका दर्शनीय, कल्याणकारिणी, ऊर्जस्विनी व अमृतवती है ।

पुरा क्रूरस्य विसृपो विरप्शिन्नुदादाय पृथिवीं जीवदानुम् ।
यामैरयँश्चन्द्रमसि स्वधाभिस्तामु धीरासो अनुदिश्य यजन्ते ।
प्रोक्षणीरासादय द्विषतो वधोसि ॥ २८ ॥

अर्थ :- हे परमेश्वर ! आप वीरों के और क्रूर युद्धों में वीर यजमानों के सर्वस्व हैं । आप पृथ्वी पर जीवन दान व दानअनुदान की कृपा कीजिए । धीर पृथ्वी को चंद्रमा की ओर प्रेरित करने के उद्देश्य से स्वधा (यज्ञ में दी जाने वाली आहुति) के द्वारा यज्ञ करते हैं । हे याजको! आप यज्ञ में काम आने वाले साधनों को अपने पास ले कर बैठिए । ईश्वर हम से द्वेष करने वालों का वध करने की कृपा करें ।

प्रत्युष्ट रक्षः प्रत्युष्टा ऽ अरातयो निष्टप्त रक्षो निष्टप्ता ऽ अरातयः
अनिशितोसि सपत्नक्षिद्वाजिनं त्वा वाजेध्यायै सम्मार्ज्मि ।
प्रत्युष्ट रक्षः प्रत्युष्टा ऽ अरातयो निष्टप्त रक्षो निष्टप्ताऽअरातयः ।
अनिशितासि सपत्नक्षिद्वाजिनीं त्वा वाजेध्यायै सम्मार्ज्मि ॥ २९ ॥

अर्थ :- राक्षसों व शत्रुओं को नष्ट कर दिया गया है । हम पूर्णतया रक्षित हैं । अब हमें पत्नी सहित यज्ञ करने के लिए प्रवृत्त होना चाहिए । हमारे साधन भले ही उतने पैने नहीं हैं, परंतु उन्होंने राक्षसों और शत्रुओं को नष्ट कर दिया है । हमें पूरी तरह सुरक्षित बना लिया है । हम पत्नी सहित अन्न व बल की प्राप्ति के लिए यज्ञ करते हैं । हम अन्न व बल का ध्यान करते हुए आप को सम्मार्जित करते हैं ।

अदित्यै रास्नासि विष्णोर्वेष्पोस्यूर्जे त्वादब्धेन त्वा चक्षुषावपश्यामि ।
अग्नेर्जिह्वासि सुहूर्देवेभ्यो धाम्ने धाम्ने मे भव यजुषे यजुषे ॥ ३० ॥

अर्थ :- हे अदिति देव ! आप रसमय, विष्णु के वास स्थल व ऊर्जस्वी हैं । हम कमल जैसे नेत्रों से बारबार आप को देखते हैं । आप अग्नि की जीभ, देवताओं के निवास स्थल व सर्वत्र व्यापक हैं । हे यजमानो! आप धामधाम पर ऐसे देव को पुकारें व आमंत्रित करें ।

सवितुस्त्वा प्रसव उत्पुनाम्यच्छिद्रेण पवित्रेण सूर्यस्य रश्मिभिः ।
सवितुः प्रसवऽ उत्पुनाम्यच्छिद्रेण पवित्रेण सूर्यस्य रश्मिभिः ।
तेजोसि शुक्रमस्यमृतमसि धाम नामासि प्रियं देवानामनाधृष्टं देवयजनमसि ॥ ३१ ॥

अर्थ :- सविता ने यज्ञ साधनों को उत्पन्न किया है । बिना छेद वाली पवित्र सूर्य की किरणों से इन यज्ञ - साधनों को शुद्ध करते हैं । आप तेजस्वी, चमकीले, अमृत देवताओं के प्रिय तथा अधृष्ट (विनयी) हैं । आप देवताओं के लिए किए जा रहे इस यज्ञ के प्रमुख साधन हैं ।