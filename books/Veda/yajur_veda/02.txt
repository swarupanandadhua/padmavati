॥ वेद ॥
॥ वेद ॥
>
॥ यजुर्वेद ॥
>
॥ पूर्वार्ध ॥
>
॥ अध्याय २ ॥

कृष्णोस्याखरेष्ठोग्नये त्वा जुष्टं प्रोक्षामि वेदिरसि बर्हिषे त्वा जुष्टां प्रोक्षामि बर्हिरसि स्रुग्भ्यस्त्वा जुष्टं प्रोक्षामि.. (१)

हे समिधा ! हम यज्ञ में इष्ट होने के कारण आप को पवित्र करते हैं. हे वेदिका ! यज्ञ के लिए आप भी आवश्यक हैं. आप को भी ( प्रक्षालित कर के ) पवित्र करते हैं. हे कुशा (यज्ञ में प्रयोग आने वाली घास )! आप को भी हम ( प्रक्षालित कर के) पवित्र करते हैं. (१)

 

अदित्यै व्यन्दनमसि विष्णोः स्तुपोस्यूर्णम्प्रदसं त्वा स्तृणामि स्वासस्थां देवेभ्यो 

भुवपतये स्वाहा भुवनपतये स्वाहा भूतानां पतये स्वाहा.. (२)

हे यज्ञजल! आप अदिति (पृथ्वी) को सींचते हैं. आप ओषधियों को सींचते हैं. स्तूप के आकार वाले कुशो! देवताओं के लिए नरम (कोमल) आसन के रूप में आप को फैलाया जाता है. हे यजमानो! आप देवताओं, पृथ्वीपति, पृथ्वीपालक और प्राणियों आदि के लिए आहुति अर्पित कीजिए. (२)

 

गन्धर्वस्त्वा विश्वावसुः परिदधातु विश्वस्यारिष्ट्यै यजमानस्य परिधिरस्यग्निरिंड ऽ  ईडित:.

इन्द्रस्य बाहुरसि दक्षिणो विश्वस्यारिष्ट्यै यजमानस्य परिधिरस्यग्निरिंड ऽ ईडित:. 

मित्रावरुणौ त्वोत्तरतः परिधत्तां ध्रुवेण धर्मणा विश्वस्यारिष्ट्यै यजमानस्य  परिधिरस्यग्निरिड ईडित:.. (३)

विश्वावसु गंधर्व यज्ञ की परिधियों (घेरों ) की रक्षा करने की कृपा करें. यजमान के सभी प्रकार के अनिष्ट ( अमंगल ) के निवारण के लिए अग्नि और यज्ञ की परिधियों की उपासना करते हैं. यज्ञपरिधि इंद्र की दाईं भुजा है. यजमान को संरक्षण देने वाली है. यजमान के सब प्रकार के अनिष्ट ( अमंगल ) निवारण के लिए अग्नि और यज्ञ की परिधि की उपासना करते हैं. मित्र और वरुण उत्तर से धर्म के साथ यज्ञ की परिधि को धारण करने की कृपा करें. हम यजमान के सभी प्रकार के अनिष्ट ( अमंगल ) का निवारण करने के लिए अग्नि और यज्ञ की परिधि की उपासना करते हैं. (३)

 

वीतिहोत्रं त्वा कवे द्युमन्तं समिधीमहि, अग्ने बृहन्तमध्वरे.. ( ४ )

हे अग्नि! आप यज्ञ में प्रमुख हैं. आप विशाल, तेजस्वी, कवि व भूत और भविष्य को जानने वाले हैं. हम समिधा से आप को प्रज्वलित करते हैं. (४)

 

समिदसि सूर्यस्त्वा पुरस्तात् पातु कस्याश्चिदभिशस्त्यै.

सवितुर्बाहू स्थ ऽ ऊर्णम्म्रदसं त्वा स्तृणामि स्वासस्थं देवेभ्य ऽ आत्वा वसवो रुद्राऽ आदित्याः सदन्तु.. (५)

हे समिधा ! सूर्य आप की रक्षा करने की कृपा करे. हे कुश ! सूर्य आप की रक्षा करने की कृपा करे. समिधा और कुश दोनों ही सविता देव की दोनों भुजाएं हो जाएं. हम यजमान भेड़ के बालों से बने आसन को बिछा रहे हैं. ये आसन हम देवताओं के लिए बिछाते हैं ताकि देवता सुखपूर्वक विराज सकें. वसु, रुद्र व आदित्य पधार कर आसन पर विराजने की कृपा करें. (५)

 

घृताच्यसि जुहूर्नाम्ना सेदं प्रियेण धाम्ना प्रिय सदऽ आसीद घृताच्यस्युपभृन्नाम्ना सेदं 

प्रियेण धाम्ना प्रिय सदऽआसीद् घृताच्यसि ध्रुवा नाम्ना सेदं प्रियेण धाम्ना प्रिय 

सद ऽ आसीद प्रियेण धाम्ना प्रिय सदऽ आसीद.

ध्रुवा असदन्नृतस्य योनौ ता विष्णो पाहि पाहि यज्ञं पाहि यज्ञपतिं पाहि मां यज्ञन्यम्.. (६)

जुहू नामक यज्ञ साधन को घी प्रिय है. (घी) घृत-सिंचन के बाद वह प्रिय धाम (यज्ञस्थान ) पर पधारने की कृपा करें. वह यजमानों को घृत देने की कृपा करें. उपभृत नामक यज्ञ साधन को (घी) घृत-सिंचन के बाद वह प्रिय धाम ( यज्ञस्थान ) पर पधारने की कृपा करें. ध्रुव नामक यज्ञ साधन को घी प्रिय है. घृत - सिंचन के बाद वह अपने प्रिय धाम ( यज्ञस्थान ) पर पधारने की कृपा करें. हे विष्णु ! आप यज्ञस्थान पर पधारने व विराजने की कृपा कीजिए. आप यज्ञ, साधनों, उसे करने वालों और उसके सहायकों की रक्षा कीजिए. (६)

 

अग्ने वाजजिद्वाजं त्वा सरिष्यन्तं वाजजित ४ सम्माज्मि. 

नमो देवेभ्यः स्वधा पितृभ्यः सुयमे मे भूयास्तम्.. (७)

हे अग्नि ! आप अन्नदाता हैं, शक्तिमान लोग अन्न की प्राप्ति हेतु आप को सम्मार्जित (शुद्ध) करते हैं. हम आहुति के साथ देवताओं व पितरों को नमस्कार करते हैं. आप हमारे लिए कल्याणकारी होने की कृपा कीजिए. ( ७ )

 

अस्कन्नमद्य देवेभ्य ऽ आज्य संभ्रियासमङ्घ्रिणा विष्णो मा त्वावक्रमिषं

वसुमतीमग्ने ते च्छायामुपस्थेषं विष्णोः स्थानमसीत ऽ इन्द्रो वीर्यमकृणोदूर्ध्वोवर ऽ आस्थात्.. (८)

हे अग्नि ! हम देवताओं को अर्पित करने के लिए पवित्र (शुद्ध) घी ले कर आए हैं. हे अग्नि! इंद्र ने अपने बल से यज्ञ की प्रतिष्ठा बढ़ाई. विष्णु ने अपने बल दूसरा अध्याय से यज्ञ को उन्नति दी. आप अन्नदाता हैं. आप यज्ञ स्थल पर विराजमान हैं. हम आप की छत्रच्छाया में रहना चाहते हैं. हम सदैव यज्ञस्थल की पवित्रता को बनाए रखेंगे. (८)

 

अग्ने वेर्होत्रं वेर्दूत्यमवतां त्वां द्यावापृथिवी अव त्वं द्यावापृथिवी स्विष्टकृद्देवेभ्य 

इन्द्र आज्येन हविषा भूत्स्वाहा सं ज्योतिषा ज्योति:.. (९) 

हे अग्नि ! आप यज्ञ की व्यवस्था और विधान को अच्छी तरह जानते हैं. आप देवताओं के दूत हैं. आप पृथ्वीलोक से स्वर्गलोक तक आहुति पहुंचाने की कृपा करते हैं. आप पृथ्वीलोक व स्वर्गलोक की रक्षा करने की कृपा कीजिए. इंद्र अन्य देवताओं सहित घी की हवि से तृप्त व ज्योति से ज्योति में एकाकार होने की कृपा करें. (९)

 

मयीदमिन्द्र इन्द्रियं दधात्वस्मान् रायो मघवानः सचन्ताम् .

अस्माकं सन्त्वाशिषः सत्या नः सन्त्वाशिष ऽ उपहूता पृथिवी मातोपमां पृथिवी 

माता ह्वयतामग्निराग्नीध्रात्स्वाहा.. (१०)

इंद्र! आप हमें इंद्रमय बनाने की कृपा कीजिए. आप हमारे लिए धन धारण करने, हमें धनवान बनाने, आशीर्वाद प्रदान करने व हमारी आशाएं फलीभूत करने की कृपा कीजिए. आप हमें आशीर्वाद दीजिए. पृथ्वी माता के समान है. हम ने पृथ्वी माता की उपासना की है. हम यज्ञ की अग्नि प्रज्वलित करते हैं. आप हमें अपने जैसा तेजोमय बनाएं. हम आप को लोकहित के लिए आहुति समर्पित करते हैं. (१०)

 

उपहूतो द्यौष्पितोप मां द्यौष्पिता ह्वयतामग्निराग्नीध्रात्स्वाहा.

देवस्य त्वा सवितुः प्रसवेश्विनोर्बाहुभ्यां पूष्णो हस्ताभ्याम्. 

प्रतिगृह्णाम्यग्नेष्ट्वास्येन प्राश्नामि .. (११)

हे यजमानो! हम ने स्वर्गलोक के पिता को अपने समीप (पास) आमंत्रित किया है. हम ने उस के पिता की उपासना की है. हम अग्नि का आह्वान करते हैं. आहुति हमारा कल्याण करने की कृपा करे. सविता देव ने आहुति उपजाई है. अश्विनीकुमार अपनी भुजाओं से इस हवि को ग्रहण करते हैं. पूषा देव दोनों हाथों से यज्ञ के इस अन्न को ग्रहण करते हैं. सभी देव अग्नि के मुख से अन्न ग्रहण करने (खाने) की कृपा करें. (११)

 

एतन्ते देव सवितर्यज्ञं प्राहुर्बृहस्पतये ब्रह्मणे.

तेन यज्ञमव तेन यज्ञपतिं तेन मामव.. ( १२ )

हे सविता ! हम आप के लिए इस विशाल यज्ञ का अनुष्ठान करते हैं. आप यज्ञपति हैं. आप इस यज्ञ की व हमारी रक्षा करने की कृपा करें. ( १२ )

 

मनो जूतिर्जुषतामाज्यस्य बृहस्पतिर्यज्ञमिमं तनोत्वरिष्टं यज्ञ समिमं दधातु. 

विश्वे देवास ऽ इह मादयन्तामो ३ म्प्रतिष्ठ.. (१३)

हे सविता ! आप अपने वेगवान मन से घी का सेवन कीजिए. बृहस्पति देव इस यज्ञ का विस्तार करने व इस को धारण करने की कृपा करें. यह यज्ञ सभी देवताओं को आनंदित करने की कृपा करे. दोनों देव हमें प्रतिष्ठित करने की कृपा करें. (१३)

 

एषा ते अग्ने समित्तया वर्धस्व चा च प्यायस्व.

वर्धिषीमहि च वयमा च प्यासिषीमहि.

अग्ने वाजजिद्वाजं त्वा ससृवा वाजजित सम्माज्मि.. (१४)

हे अग्नि ! यह आप की बढ़ोतरी के लिए समिधा है. आप अपनी बढ़ोतरी के साथ हमारी भी बढ़ोतरी करने की कृपा कीजिए. हम आप की बढ़ोतरी करते हैं. हम अपनी बढ़ोतरी पाते हैं. अग्नि अन्न उपजाते हैं. हम आप का सम्मार्जन करते हैं अर्थात् आप को जल से सींचते हैं. (१४)

 

अग्नीषोमयोरुज्जितिमनूज्जेषं वाजस्य मा प्रसवेन प्रोहामि.

अग्नीषोमौ तमपनुदतां योस्मान्द्वेष्टि यं च वयं द्विष्मो वाजस्यैनं प्रसवेनापोहामि. इन्द्राग्न्योरुज्जितिमनूज्जेषं वाजस्य मा प्रसवेन प्रोहामि.

इन्द्राग्नी तमपनुदतां योस्मान्द्वेष्टि यं च वयं द्विष्मो वाजस्यैनं प्रसवेनापोहामि .. (१५)

हे अग्नि ! हम वैसी ही विजयश्री पाना चाहते हैं, जैसी विजय सोम और अग्नि ने प्राप्त की है. अग्नि और सोम उन को दूर हटा दें जो हम से द्वेष करते हैं. वे उन को दूर हटा दें जिन से हम द्वेष करते हैं. हम अन्न से उस विजय के लिए प्रेरणा पाते हैं. (१५)

 

वसुभ्यस्त्वा रुद्रेभ्यस्त्वादित्येभ्यस्त्वा संजानाथां द्यावापृथिवी मित्रावरुणौ त्वा वृष्ट्यावताम्. 

व्यन्तु वयोक्त रिहाणा मरुतां पृषतीर्गच्छ वशा पृश्निर्भूत्वा दिवं गच्छ ततो नो वृष्टिमावह. चक्षुष्पा ऽ अग्नेसि चक्षुर्मे पाहि.. (१६)

वसुगणों, रुद्रगणों और आदित्यगणों को ये तीन परिधियां अर्पित की जाती हैं. मित्रगण और वरुण स्वर्गलोक एवं पृथ्वीलोक की वर्षा से उन की रक्षा करने की कृपा करें. पक्षी घी वाली हवि को खा कर मरुद्गणों का अनुकरण करने की कृपा करें. किरणों की तरह स्वर्गलोक में पहुंचने का अनुकरण करने की कृपा करें. अग्नि हमारे यज्ञ व हमारे नेत्रों के रक्षक हैं. वे हमारे यज्ञ व हमारे नेत्रों की रक्षा करें. (१६)

 

यं परिधिं पर्यधत्था ऽ अग्ने देव पणिभिर्गुह्यमानः.

तं त ऽ एतमनु जोषं भराम्येष नेत्त्वदपचेतयाता ऽ अग्नेः प्रियं पाथोपीतम्.. (१७) 

( मेत्त्वदपचेतयाता वै. य. अ.)

हे अग्नि ! प्राणियों से बचाव के लिए आप के चारों ओर परिधि बनाई जाती है. वह परिधि आप के अनुरूप है. वह परिधि गुप्त है. अग्नि इस परिधि को भरनेपूरने की कृपा करें. अग्नि के लिए प्रिय पाथेय समर्पित किया गया है. वे उन्हें स्वीकार करने की कृपा करें. (१७)

 

सं स्रवभागास्थेषा बृहन्तः प्रस्तरेष्ठाः परिधेयाश्च देवा:.

इमां वाचमभि विश्वे गृणन्त ऽ आसद्यास्मिन् बर्हिषि मादयध्व स्वाहा वाट्.. (१८)

हे देवगण! आप अपने आश्रम व अपनी परिधि (मर्यादा) में रहने की कृपा करें. हम आप सब की वाणी से वंदना करते हैं. आप कुश के आसन पर विराजिए और आनंदित होइए. आप सभी के लिए स्वाहा. (१८ )

 

घृताची स्थो धुर्यौ पात सुम्ने स्थः सुम्ने मा धत्तम्.

यज्ञ नमश्च तऽ उप च यज्ञस्य शिवे संतिष्ठस्व स्विष्टे मे संतिष्ठस्व.. (१९)

हे दो देव ( जुहू और उपभृत )! आप दोनों घी से पूर्ण होइए. आप दोनों अच्छे मन वाले हो कर स्थित रहिए. आप हम लोगों के लिए अच्छा मन धारण करने की कृपा कीजिए. यज्ञ व उस के देव उपभृत को नमस्कार. आप हमारा कल्याण करने की भी कृपा कीजिए. आप हमारे इष्ट देव हैं. आप प्रतिष्ठित होने और हमें सुख प्रदान करने की कृपा कीजिए. (१९)

 

अग्नेदब्धायोशीतम पाहि मा दिद्योः पाहि प्रसित्यै पाहि दुरिष्ट्यै पाहि दुरद्मन्या अविषं नः पितुं कृणु. सुषदा योनौ स्वाहा वाडग्नये संवेशपतये स्वाहा सरस्वत्यै यशोभगिन्यै स्वाहा.. (२०)

हे अग्नि ! आप हमें शत्रुओं, शस्त्रों व दूषित (विषैले ) भोजन से बचाइए. आप भोजन के उन विषैले तत्त्वों को दूर करने की कृपा कीजिए. आप का मूल स्थान सुखद हो. आप के लिए स्वाहा. आप के संरक्षण में रहने वालों, देवी तथा यश की बहन सरस्वती के लिए स्वाहा. 

( २० )

 

वेदोसि येन त्वं देव वेद देवेभ्यो वेदोभवस्तेन मह्यं वेदो भूयाः.

देवा गातुविदो गातुं वित्त्वा गातुमित मनसस्पत इमं देव यज्ञ स्वाहा वाते धाः.. (२१)

हे देवगण! आप ज्ञानमय हैं. आप हमें भी ज्ञानवान बनाने की कृपा कीजिए. आप हमारे लिए ज्ञान स्वरूप होइए. हम आप के गुण गाते हैं. आप मन के पालक हैं. यह यज्ञ देवों को समर्पित है. आप के लिए स्वाहा. वायु इस यज्ञ को धारण कर के इस का विस्तार करने की कृपा करें. 

(२१)

 

संबर्हिरङ्क्ता थं हविषा घृतेन समादित्यैर्वसुभिः सम्मरुद्भिः .

समिन्द्रो विश्वदेवोभिरङ्क्तां दिव्यं नभो गच्छतु यत् स्वाहा.. (२२)

इंद्र! कुश के समूह को घी युक्त करते हैं. कुश के समूह को घी युक्त कर के समर्पित करते हैं. कुश के समूह विश्व के साथ दिव्य नभ, अरिष्यगण व वसुगणों के साथ दिव्य नभ तक जाएं. उन के लिए स्वाहा. (२२)

 

कस्त्वा विमुञ्चति स त्वा विमुञ्चति कस्मै त्वा विमुञ्चति तस्मै त्वा विमुञ्चति. 

पोषाय रक्षसां भागोसि.. (२३)

कौन आप को छोड़ता है ? किसलिए आप को छोड़ता है ? वह आप को अन्य (याजकों और उन के परिजनों ) के लिए छोड़ता है. जो भाग अवशिष्ट है, वह राक्षसों के पोषण के लिए है. (२३)

 

सं वर्चसा पयसा सं तनूभिरगन्महि मनसा स शिवेन. 

त्वष्टा सुत्रो विदधातु रायोनुमाटु तन्वो यद्विलिष्टम् .. (२४)

हम वर्चस्वी हों. हम दूध से अपने तन को पोषित करें. हमारे मन कल्याणमयी भावनाओं से युक्त हों. हमारे लिए धन धारण करने की कृपा करें. हमारे शरीर में जो भी कमी हो, वह पूरी करने की कृपा करें. (२४)

 

दिवि विष्णुर्व्यक्र स्त जागतेन छन्दसा ततो निर्भक्तो योस्मान्द्वेष्टि यं च वयं 

द्विष्मोन्तरिक्षे विष्णुर्व्यक्र स्त त्रैष्टुभेन छन्दसा ततो निर्भक्तो योस्मान्द्वेष्टि यं च वयं 

द्विष्मः पृथिव्यां विष्णुर्व्यक्रस्त गायत्रेण छन्दसा ततो निर्भक्तो योस्मान्द्वेष्टि यं च 

वयं द्विष्मोस्मादन्नादस्यै प्रतिष्ठाया ऽ अगन्म स्वः सं ज्योतिषाभूम.. (२५)

विष्णु ने जगती छंद से स्वर्गलोक में पूरा भ्रमण किया है. उन्होंने जो हम से द्वेष करते हैं और जिन से हम द्वेष करते हैं, उन का नाश कर दिया है. उन्होंने त्रिष्टुप् का नाश कर दिया है. वे गायत्री छंद पृथ्वी से समाप्त करने की कृपा करें. अन्न से ऐसे शत्रुओं को हटा दिया गया है. हम स्वर्गलोक को पाएं तथा ज्योति संपन्न हो जाएं. (२५)

 

स्वयंभूरसि श्रेष्ठो रश्मिर्वर्चोदा ऽ असि वर्चो मे देहि .

 सूर्यस्यावृतमन्वावर्ते.. (२६)

आप स्वयं भू, श्रेष्ठ भू, किरणमय भू व वर्चस्वी भू हैं. हम सूर्य की परिक्रमा के अनुसार ही परिक्रमा करते हैं. (२६)

 

अग्ने गृहपते सुगृहपतिस्त्वयाग्नेहं गृहपतिना भूयास सुगृहपतिस्त्वं मयाग्ने गृहपतिना भूयाः.

अस्थूरि णौ गार्हपत्यानि सन्तु शत : हिमाः सूर्यस्यावृतमन्वावर्ते.. (२७)

हे अग्नि! आप घर के व अच्छे के स्वामी हैं. आप की कृपा से हम भी गृहपति व अच्छे गृहपति बनें. आप की कृपा से हम भी बारंबार अच्छे गृहपति बनें. हम अच्छे गृहस्थ हों. हम सौ वर्षों तक यज्ञ कर्म करें. हम सूर्य की परिक्रमा के अनुरूप अनुशासन का पालन करें. (२७)

 

अग्ने व्रतपते व्रतमचारिषं तदशकं तन्मेराधी दमहं यऽ एवास्मि सोस्मि.. (२८)

हे अग्नि ! आप व्रतपति हैं. हम भी आप के व्रतों के अनुसार चल कर सामर्थ्यवान बनते हैं. आप ने हमारी आकांक्षाएं फलीभूत की हैं. हम जैसे यज्ञ करते समय थे ( यज्ञफल प्राप्त हो जाने पर भी ) हम वैसे ही हैं. ( २८ )

 

अग्नये कव्यवाहनाय स्वाहा सोमाय पितृमते स्वाहा. 

अपहताऽ असुरा रक्षा सि वेदिषद... (२९)

पितरों के लिए आहुति पहुंचाने वाले अग्नि के लिए स्वाहा. पितरों के साथी सोम के लिए स्वाहा. यज्ञ की वेदी से असुर और राक्षसगण दूर हो गए हैं. (२९) 

 

ये रूपाणि प्रतिमुञ्चमानाऽ असुराः सन्तः स्वधया चरन्ति.

परापुरो निपुरो ये भरन्त्यग्निष्टाँल्लोकात्प्रणुदात्यस्मात्.. (३०)

जो असुर रूप बदल कर या अन्य रूप में आ कर पितरों के लिए अर्पित आहुति को खा जाते हैं, आप इस तरह अपना भरणपोषण करने वाले नीच कार्य करने वाले राक्षसों को लोक से दूर करने की कृपा कीजिए. (३० )

 

अत्र पितरो मादयध्वं यथाभागमावृषायध्वम्.

अमीमदन्त पितरो यथाभागमावृषायिषत.. (३१)

जैसे बैल अपना भाग प्राप्त कर के मदमस्त हो जाते हैं, पुष्ट हो जाते हैं, वैसे ही पितृगण अपना भाग पा कर पुष्ट एवं मदमस्त हो जाते हैं. (३१ )

 

नमो वः पितरो रसाय नमो वः पितरः शोषाय नमो वः पितरो जीवाय नमो वः पितरः 

स्वधायै नमो वः पितरो घोराय नमो वः पितरो मन्यवे नमो वः पितरः पितरो नमो वो 

गृहान्नः पितरो दत्त सतो वः पितरो देष्मैतद्वः पितरो वासऽ आधत्त.. (३२)

पितरों के रस रूप को नमन. पितरों के शुष्क रूप को नमन. पितरों के जीवन रूप को नमन. पितरों के अन्न रूप को नमन. पितरों के पोषक रूप को नमन. पितरों के उत्साह रूप को नमन. पितरों के क्रोध रूप को नमन. पितरों के मन्यु रूप को नमन. हम पितरों को घर, वस्त्र आदि समर्पित करते हैं. पितर भी हमारे लिए घर, वस्त्र आदि धारण करने की कृपा करें. (३२)

 

आधत्त पितरो गर्भं कुमारं पुष्करस्रजम्. यथेह पुरुषोसत्.. (३३)

हे पितृगण! आप गर्भ में ही बालक के लिए अजस्र ( भरपूर ) पोषण प्रदान करने की कृपा कीजिए जिस से वह वीर बन सके. (३३)

 

ऊर्जं वहन्तीरमृतं घृतं पयः कीलालं परिस्स्रुतम्. 

स्वधा स्थ तर्पयत मे पितॄन्.. (३४)

ऊर्जा वहन करने वाली व ऊर्जामयी करने वाली, दूधमयी तथा अन्नमयी करने वाली जलधाराएं पितरों को तृप्त करने की कृपा करें. (३४)

॥ वेद ॥