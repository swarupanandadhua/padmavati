॥ अध्यायः १५१ ॥

अग्निरुवाच ।
मन्वादयो भुक्तिमुक्तिधर्मांश्चीर्त्वाप्नुवन्ति यान् ।
प्रोचे परशुरामाय वरुणोक्तन्तु पुष्करः ॥१॥

अग्निः उवाच ।
मनु आदयः भुक्ति मुक्ति धर्मान् चीर्त्वा आप्नुवन्ति यान् ।
प्रोचे परशुरामाय वरुण उक्तन्तु पुष्करः ॥ १ ॥

पुष्कर उवाच ।
वर्णाश्रमेतराणान्ते धर्मान्वक्ष्यामि सर्वदान् ।
मन्वादिभिर्निगदितान् वासुदेवादितुष्टिदान् ॥२॥

पुष्कर उवाच ।
वर्ण आश्रम इतराण अन्ते धर्मान् वक्ष्यामि सर्व दान् ।
मनु आदिभिः निगदितान् वासुदेव आदि तुष्टि दान् ॥ २ ॥

अहिंसा सत्यवचनन्दया भूतेष्वनुग्रहः ।
तीर्थानुसरणं दानं ब्रह्मचर्यम्मत्सरः ॥३॥

अहिंसा सत्य वचनन्दया भूतेषु अनुग्रहः ।
तीर्थ अनुसरणम् दानम् ब्रह्मचर्यम् मत्सरः ॥ ३ ॥

देवद्विजातिशुश्रूषा गुरूणाञ्च भृगूत्तम ।
श्रवणं सर्वधर्माणां पितॄणां पूजनं तथा ॥४॥

देव द्विजाति शुश्रूषा गुरूणाञ्च भृगु उत्तम ।
श्रवणम् सर्व धर्माणाम् पितॄणाम् पूजनम् तथा ॥ ४ ॥

भक्तिश्च नृपतौ नित्यं तथा सच्छास्त्रनेत्रता ।
आनृशंष्यन्तितिक्षा च तथा चास्तिक्यमेव च ॥५॥

भक्तिः च नृपतौ नित्यम् तथा सत् शास्त्र नेत्र ता ।
आनृशंषि अन्तितिक्षा च तथा च आस्तिक्यम् एव च ॥ ५ ॥

वर्णाश्रमाणां सामान्यं धर्माधर्मं समीरितं ।
यजनं याजनं दानं वेदाद्यध्यापनक्रिया ॥६॥

वर्ण आश्रमाणाम् सामान्यम् धर्म अधर्मम् समीरितम् ।
यजनम् याजनम् दानम् वेद आदि अध्यापन क्रिया ॥ ६ ॥

प्रतिग्रहञ्चाध्ययनं विप्रकर्माणि निर्दिशेत् ।
दानमध्ययनञ्चैव यजनञ्च यथाविधिः ॥७॥

प्रतिग्रहञ्च अध्ययनम् विप्रकर्माणि निर्दिशेत् ।
दानम् अध्ययनञ्च एव यजनञ्च यथाविधिः ॥ ७ ॥

क्षत्रियस्य सवैश्यस्य कर्मेदं परिकीर्तितं ।
क्षत्रियस्य विशेषेण पालनं दुष्टनिग्रहः ॥८॥

क्षत्रियस्य स वैश्यस्य कर्म इदम् परिकीर्तितम् ।
क्षत्रियस्य विशेषेण पालनम् दुष्ट निग्रहः ॥ ८ ॥

कृषिगोरक्ष्यवाणिज्यं वैश्यस्य परिकीर्तितं ।
शूद्रस्य द्विजशुश्रूषा सर्वशिल्पानि वाप्यथ ॥९॥

कृषि गोरक्ष्य वाणिज्यम् वैश्यस्य परिकीर्तितम् ।
शूद्रस्य द्विज शुश्रूषा सर्व शिल्पानि वा अपि अथ ॥ ९ ॥

मौञ्जीबन्धनतो जन्म विप्रादेश्च द्वितीयकं ।
आनुलोम्येन वर्णानां जातिर्मातृसमा स्मृता ॥१०॥

मौञ्जी बन्धनतः जन्म विप्र आदेः च द्वितीयकम् ।
आनुलोम्येन वर्णानाम् जातिः मातृ समा स्मृता ॥ १० ॥

चण्डालो ब्राह्मणीपुत्रः शूद्राच्च प्रतिलोमतः ।
सूतस्तु क्षत्रियाज्जातो वैश्याद्वै देवलस्तथा ॥११॥

चण्डालः ब्राह्मणी पुत्रः शूद्रात् च प्रतिलोमतः ।
सूतः तु क्षत्रियात् जातः वैश्यात् वै देवलः तथा ॥ ११ ॥

पुक्कसः क्षत्रियापुत्रः शूद्रात्स्यात्प्रतिलोमजः ।
मागधः स्यात्तथा वैश्याच्छूद्रादयोगवो भवेत् ॥१२॥

पुक्कसः क्षत्रिया पुत्रः शूद्रात् स्यात् प्रतिलोम जः ।
मागधः स्यात् तथा वैश्यात् शूद्रात् अयोगवः भवेत् ॥ १२ ॥

वैश्यायां प्रतिलोमेभ्यः प्रतिलोमाः सहस्रशः ।
विवाहः सदृशैस्तेषां नोत्तमैर्नाधमैस्तथा ॥१३॥

वैश्यायाम् प्रतिलोमेभ्यः प्रतिलोमाः सहस्रशस् ।
विवाहः सदृशैः तेषाम् न उत्तमैः न अधमैः तथा ॥ १३ ॥

चण्डालकर्म निर्दिष्टं बध्यानां घातनं तथा ।
स्त्रीजीवन्तु तद्रक्षाप्रोक्तं वैदेहकस्य च ॥१४॥

चण्डाल कर्म निर्दिष्टम् बध्यानाम् घातनम् तथा ।
स्त्री जीवन्तु तत् रक्षा प्रोक्तम् वैदेहकस्य च ॥ १४ ॥

सूतानामश्वसारथ्यं पुक्कसानाञ्च व्याधता ।
स्तुतिक्रिया माघ्धानां तथा चायोगशस्य च ॥१५॥

सूतानाम् अश्व सारथ्यम् पुक्कसानाञ्च व्याध ता ।
स्तुति क्रिया माघ्धानाम् तथा च अयोगशस्य च ॥ १५ ॥

रङ्गावतरणं प्रोक्तं तथा शिल्पैश्च जीवनं ।
वहिर्ग्रामनिवासश्च मृतचेलस्य धारणं ॥१६॥

रङ्गावतरणम् प्रोक्तम् तथा शिल्पैः च जीवनम् ।
वहिः ग्राम निवासः च मृत चेलस्य धारणम् ॥ १६ ॥

न संस्पर्शस्तथैवान्यैश्चण्डालस्य विधीयते ।
ब्राह्मणार्थे गवार्थे वा देहत्यागोऽत्र यः कृतः ॥१७॥

न संस्पर्शः तथा एव अन्यैः चण्डालस्य विधीयते ।
ब्राह्मण अर्थे गवार्थे वा देहत्यागः अत्र यः कृतः ॥ १७ ॥

स्त्रीबालाद्युपपतो वा वाह्याणां सिद्धिकारणं ।
सङ्करे जातयो ज्ञेयाः पितुर्मातुश्च कर्मतः ॥१८॥

स्त्री बाल आदि उपपतः वा वाह्याणाम् सिद्धि कारणम् ।
सङ्करे जातयो ज्ञेयाः पितुः मातुः च कर्मतः ॥ १८ ॥

॥ अध्यायः १५२ ॥

पुष्कर उवाच ।
आजीवंस्तु यथोक्तेन ब्राह्मणः स्वेन कर्मणा ।
क्षत्रविट्शूद्रधर्मेण जीवेन्नैव तु शूद्रजात् ॥१॥

पुष्कर उवाच ।
आजीवन् तु यथा उक्तेन ब्राह्मणः स्वेन कर्मणा ।
क्षत्र विश् शूद्र धर्मेण जीवेत् न एव तु शूद्र जात् ॥ १ ॥

कृषिवाणिज्यगोरक्ष्यं कुशीदञ्च द्विजश्चरेत् ।
गोरसं गुडलवणलाक्षामांसानि वर्जयेत् ॥२॥

कृषि वाणिज्य गोरक्ष्यम् कुशीदञ्च द्विजः चरेत् ।
गोरसम् गुड लवण लाक्षा मांसानि वर्जयेत् ॥ २ ॥

भूमिं भित्वौषधीश्छित्वा हुत्वा कोटपिपीलिकान् ।
पुनन्ति खलु यज्ञेन कर्षका देवपूजनात् ॥३॥

भूमिम् भित्वा ओषधीः छित्वा हुत्वा कोट पिपीलिकान् ।
पुनन्ति खलु यज्ञेन कर्षका देव पूजनात् ॥ ३ ॥

हलमष्टगवं धर्म्यं षड्गवं जीवितार्थिनां ।
चर्तुर्गवं नृशंसानां द्विगवं धर्मघातिनां ॥४॥

हलम् अष्ट गवम् धर्म्यम् षड्गवम् जीवित अर्थिनाम् ।
चर्तुः गवम् नृशंसानाम् द्वि गवम् धर्म घातिनाम् ॥ ४ ॥

ऋतामृताभ्यां जीवेत मृतेन प्रमृतेन वा ।
सत्यानृताभ्यामपिवा न स्ववृत्त्या कदा च न ॥५॥

ऋता अमृताभ्याम् जीवेत मृतेन प्रमृतेन वा ।
सत्य अनृताभ्याम् अपिवा न स्व वृत्त्या कदा च न ॥ ५ ॥

॥ अध्यायः १५३ ॥

ब्रह्मचर्याश्रमधर्मः ।
पुष्कर उवाच ।
धर्ममाश्रमिणां वक्ष्ये भुक्तिमुक्तिप्रदं शृणु ।
षोडशर्तुनिशा स्त्रीणामाद्यस्तिस्रस्तु गर्हिताः ॥१॥

ब्रह्मचर्य आश्रम धर्मः ।
पुष्कर उवाच ।
धर्मम् आश्रमिणाम् वक्ष्ये भुक्ति मुक्ति प्रदम् शृणु ।
षोडश ऋतु निशा स्त्रीणाम् आद्यः तिस्रः तु गर्हिताः ॥ १ ॥

व्रजेद्युग्मासु पुत्रार्थी कर्माधानिकमिष्यते ।
गर्भस्य स्पष्टताज्ञाने सवनं स्पन्दनात्पुरा ॥२॥

व्रजेत् युग्मासु पुत्र अर्थी कर्म अधानिकम् इष्यते ।
गर्भस्य स्पष्ट ता ज्ञाने सवनम् स्पन्दनात् पुरा ॥ २ ॥

षष्ठेऽष्टमे वा सीमन्तं पुत्रीयं नामभं शुभं ।
अच्छिन्ननाड्यां कर्तव्यं जातकर्म विचक्षणैः ॥३॥

षष्ठे अष्टमे वा सीमन्तम् पुत्रीयम् नामभम् शुभम् ।
अच्छिन्न नाड्याम् कर्तव्यम् जातकर्म विचक्षणैः ॥ ३ ॥

अशौचे तु व्यतिक्रान्ते नामकर्म विधीयते ।
शर्मान्तं ब्राह्मस्योक्तं वर्मान्तं क्षत्रियस्य तु ॥४॥

अशौचे तु व्यतिक्रान्ते नामकर्म विधीयते ।
शर्म अन्तम् ब्राह्मस्य उक्तम् वर्म अन्तम् क्षत्रियस्य तु ॥ ४ ॥

गुप्तदासात्मकं नाम प्रशस्तं वैश्यशूद्रयोः ।
शर्मान्तं ब्रह्मणस्योक्तं वर्मान्तं क्षत्रियस्य च ॥५॥

गुप्त दास आत्मकम् नाम प्रशस्तम् वैश्य शूद्रयोः ।
शर्म अन्तम् ब्रह्मणस्य उक्तम् वर्म अन्तम् क्षत्रियस्य च ॥ ५ ॥

गुप्तदासात्मकं नाम प्रशस्तं वैश्यशूद्रयोः ।
बालं निवेदयेद्भर्त्रे तव पुत्रोऽयमित्युत ॥६॥

गुप्त दास आत्मकम् नाम प्रशस्तम् वैश्य शूद्रयोः ।
बालम् निवेदयेत् भर्त्रे तव पुत्रः अयम् इति उत ॥ ६ ॥

यथाकुलन्तु चूडाकृद्ब्राह्मणस्योपनायनं ।
गर्भाष्टमेऽष्टमे वाब्दे गर्भादेकादशे नृपे ॥७॥

यथाकुलन्तु चूडाकृत् ब्राह्मणस्य उपनायनम् ।
गर्भ अष्टमे अष्टमे वा अब्दे गर्भात् एकादशे नृपे ॥ ७ ॥

गर्भात्तु द्वादशे वैश्ये षोडशाब्दादितो न हि ।
मुञ्जानां वल्कलानान्तु क्रमान्मौज्ज्याः प्रकीर्तिताः ॥८॥

गर्भात् तु द्वादशे वैश्ये षोडश अब्द आदितः न हि ।
मुञ्जानाम् वल्कलानान्तु क्रमात् मौज्ज्याः प्रकीर्तिताः ॥ ८ ॥

मार्गवैयाध्रवास्तानि चर्माणि व्रतचारिणां ।
पर्णपिप्पलविल्वानां क्रमाद्दण्डाः प्रकीर्तिताः ॥९॥

मार्ग वैयाध्र वास्तानि चर्माणि व्रत चारिणाम् ।
पर्ण पिप्पल विल्वानाम् क्रमात् दण्डाः प्रकीर्तिताः ॥ ९ ॥

केशदेशललाटास्यतुल्याः प्रोक्ताः क्रमेण तु ।
अवक्राः सत्वचः सर्वे नाविप्लुष्टास्तु दण्डकाः ॥१०॥

केश देश ललाट आस्य तुल्याः प्रोक्ताः क्रमेण तु ।
अवक्राः स त्वचः सर्वे न अविप्लुष्टाः तु दण्डकाः ॥ १० ॥

वासोपवीते कार्पासक्षौमोर्णानां यथाक्रमं ।
आदिमध्यावसानेषु भवच्छब्दोपलक्षितं ॥११॥

वासा उपवीते कार्पास क्षौम ऊर्णानाम् यथाक्रमम् ।
आदि मध्य अवसानेषु भवत् शब्द उपलक्षितम् ॥ ११ ॥

प्रथमं तत्र भ्हिक्षेत यत्र भिक्षा ध्रुवं भवेत् ।
स्त्रीणाममन्त्रतस्तानि विवाहस्तु समन्त्रकः ॥१२॥

प्रथमम् तत्र भ्हिक्षेत यत्र भिक्षा ध्रुवम् भवेत् ।
स्त्रीणाम् अमन्त्रतस्तानि विवाहः तु स मन्त्रकः ॥ १२ ॥

उपनीय गुरुः शिष्यं सिक्षयेच्छौचमादितः ।
आचारमग्निकार्यं च सन्ध्योपासनमेव च ॥१३॥

उपनीय गुरुः शिष्यम् सिक्षयेत् शौचम् आदितस् ।
आचारम् अग्नि कार्यम् च सन्ध्या उपासनम् एव च ॥ १३ ॥

आयुष्यं प्राङ्मुखो भुङ्क्ते यशस्यं दक्षिणामुखः ।
श्रियं प्रत्यङ्मुखी भुङ्क्ते ऋतं भुङ्क्ते उदङ्मुखः ॥१४॥

आयुष्यम् प्राङ्मुखः भुङ्क्ते यशस्यम् दक्षिणामुखः ।
श्रियम् प्रत्यक् मुखी भुङ्क्ते ऋतम् भुङ्क्ते उदङ्मुखः ॥ १४ ॥

सायं प्रातश्च जुहुयान्नामेध्यं व्यस्तहस्तकं ।
मधु मांस जनैः सार्धं गीतं नृत्यञ्च वै त्यजेत् ॥१५॥

सायम् प्रातर् च जुहुयात् न अमेध्यम् व्यस्त हस्तकम् ।
मधु मांस जनैः सार्धम् गीतम् नृत्यञ्च वै त्यजेत् ॥ १५ ॥

हिंसाम्परापवादं च अश्लीलं च विशेषतः ।
दण्डादि धारयेन्नष्टमप्सु क्षिप्त्वान्यधारणं ॥१६॥

हिंसा अम्पर अपवादम् च अश्लीलम् च विशेषतः ।
दण्ड आदि धारयेत् नष्टम् अप्सु क्षिप्त्वा अन्य धारणम् ॥ १६ ॥

वेदस्वीकरणं कृत्वा स्रायाद्वै दत्तदक्षिणः ।
नैष्ठिको ब्रह्मचारी वा देहान्तं निवसेद्गुरौ ॥१७॥

वेद स्वीकरणम् कृत्वा स्रायात् वै दत्त दक्षिणः ।
नैष्ठिकः ब्रह्मचारी वा देहान्तम् निवसेत् गुरौ ॥ १७ ॥

॥ अध्यायः १५४ ॥

विवाहः ।
पुष्कर उवाच ।
विप्रश्चतस्रो विन्देत भार्यास्तिस्रस्तु भूमिपः ।
द्वे च वैश्यो यथाकामं भार्यैकामपि चान्त्यजः ॥१॥

विवाहः ।
पुष्कर उवाच ।
विप्रः चतस्रः विन्देत भार्याः तिस्रः तु भूमिपः ।
द्वे च वैश्यः यथाकामम् भार्या एकाम् अपि च अन्त्यजः ॥ १ ॥

धर्मकार्याणि सर्वाणि न कार्याण्यसवर्णया ।
पाणिर्ग्राह्यः सवर्णासु गृह्णीयात्क्सत्रिया शरं ॥२॥

धर्म कार्याणि सर्वाणि न कार्याणि अस वर्णया ।
पाणिः ग्राह्यः सवर्णासु गृह्णीयात् ज् सत्रिया शरम् ॥ २ ॥

वैश्या प्रतीदमादद्याद्दशां वै चान्त्यजा तथा ।
सकृत्कन्या प्रदातव्या हरंस्तां चौरदण्डभाक् ॥३॥

वैश्या प्रतीदम् आदद्यात् दशाम् वै च अन्त्यजा तथा ।
सकृत् कन्या प्रदातव्या हरन् ताम् चौर दण्ड भाज् ॥ ३ ॥

अपत्यविक्रयासक्ते निष्कृतिर्न विधीयते ।
कन्यादानं शचीयोगो विवाहोऽथ चतुर्थिका ॥४॥

अपत्य विक्रय आसक्ते निष्कृतिः न विधीयते ।
कन्या दानम् शची योगः विवाहः अथ चतुर्थिका ॥ ४ ॥

विवाहमेतत्कथितं नामकर्मचतुष्टयं ।
नष्टे मृते प्रव्रजिते क्लीवे च पतिते पतौ ॥५॥

विवाहम् एतत् कथितम् नामकर्म चतुष्टयम् ।
नष्टे मृते प्रव्रजिते क्लीवे च पतिते पतौ ॥ ५ ॥

पञ्चस्वापत्सु नारीणां पतिरन्यो विधीयते ।
मृते तु देवरे देयात्तदभावे यथेच्छया ॥६॥

पञ्चसु आपत्सु नारीणाम् पतिः अन्यः विधीयते ।
मृते तु देवरे देयात् तद् अभावे यथा इच्छया ॥ ६ ॥

पूर्वात्रितयमाग्नेयं वायव्यं चोत्तरात्रयं ।
रोहिणौ चेति चरणे भगणः शस्यते सदा ॥७॥

पूर्वा त्रितयम् आग्नेयम् वायव्यम् च उत्तरा त्रयम् ।
रोहिणौ च इति चरणे भगणः शस्यते सदा ॥ ७ ॥

नैकगोत्रान्तु वरयेन्नैकार्षेयाञ्च भार्गव ।
पितृतः सप्तमादूर्ध्वं मातृतः पञ्चमात्तथा ॥८॥

न एक गोत्र अन् तु वरयेत् न एक आर्षेयाञ्च भार्गव ।
पितृतः सप्तमात् ऊर्ध्वम् मातृतः पञ्चमात् तथा ॥ ८ ॥

आहूय दानं ब्राह्मः स्यात्कुलशीलयुताय तु ।
पुरुषांस्तारयेत्तज्जो नित्यं कन्यप्रदानतः ॥९॥

आहूय दानम् ब्राह्मः स्यात् कुल शील युताय तु ।
पुरुषान् तारयेत् तद् जो नित्यम् कन्य प्रदानतः ॥ ९ ॥

तथा गोमिथुनादानाद्विवाहस्त्वार्ष उच्यते ।
प्रार्थिता दीयते यस्य प्राजापत्यः स धर्मकृत् ॥१०॥

तथा गो मिथुन आदानात् विवाहः तु आर्ष उच्यते ।
प्रार्थिता दीयते यस्य प्राजापत्यः स धर्म कृत् ॥ १० ॥

शुल्केन चासुरो मन्दो गान्धर्वो वरणान्मिथः ।
राक्षसो युद्धहरणात्पैशाचः कन्यकाच्छलात् ॥११॥

शुल्केन च असुरः मन्दो गान्धर्वः वरणात् मिथस् ।
राक्षसः युद्ध हरणात् पैशाचः कन्यकाच्छलात् ॥ ११ ॥

वैवाहिकेऽह्नि कुर्वीत कुम्भकारमृदा शुचीं ।
जलाशये तु तां पूज्य वाद्याद्यैः स्त्रीं गृहत्रयेत् ॥१२॥

वैवाहिके अह्नि कुर्वीत कुम्भकार मृदा शुचीम् ।
जलाशये तु ताम् पूज्य वाद्य आद्यैः स्त्रीम् गृह त्रयेत् ॥ १२ ॥

प्रशुप्ते केशवे नैव विवाहः कार्य एव हि ।
पोषे चैत्रे कुजदिने रिक्ताविष्टितथो न च ॥१३॥

प्रशुप्ते केशवे न एव विवाहः कार्य एव हि ।
पोषे चैत्रे कुज दिने रिक्त आविष्टि तथो न च ॥ १३ ॥

न शुक्रजीवेऽस्तमिते न शशाङ्के ग्रहार्दिते ।
अर्कार्कभौमयुक्ते भे व्यतीपातहते न हि ॥१४॥

न शुक्र जीवे अस्तमिते न शशाङ्के ग्रह अर्दिते ।
अर्क अर्क भौम युक्ते भे व्यतीपात हते न हि ॥ १४ ॥

सोम्यं पित्र्यञ्च वायव्यं सावित्रं रोहिणी तथा ।
उत्तरात्रितयं मूलं मैत्रं पौष्णं विवाहभं ॥१५॥

सोम्यम् पित्र्यञ्च वायव्यम् सावित्रम् रोहिणी तथा ।
उत्तरा त्रितयम् मूलम् मैत्रम् पौष्णम् विवाह भम् ॥ १५ ॥

मानुषाख्यस्तथा लग्नो मानुषाख्यांशकः शुभः ।
तृतीये च तथा षष्ठे दशमैकादशेऽष्टमे ॥१६॥

मानुष आख्यः तथा लग्नः मानुष आख्य अंशकः शुभः ।
तृतीये च तथा षष्ठे दशम एकादशे अष्टमे ॥ १६ ॥

अर्कार्किचन्दतनयाः प्रशस्ता न कुजोऽष्टमः ।
सप्तान्त्याष्टमवर्गेषु शेषाः शस्ता ग्रहोत्तमाः ॥१७॥

अर्क अर्कि चन्द तनयाः प्रशस्ता न कुजः अष्टमः ।
सप्त अन्त्या अष्टम वर्गेषु शेषाः शस्ता ग्रह उत्तमाः ॥ १७ ॥

तेषामपि तथा मध्यात्षष्ठः शुक्रो न शस्यते ।
वैवाहिके भे कर्तव्या तथैव च चतुर्थिका ॥१८॥

तेषाम् अपि तथा मध्यात् षष्ठः शुक्रः न शस्यते ।
वैवाहिके भे कर्तव्या तथा एव च चतुर्थिका ॥ १८ ॥

न दातव्या ग्रहास्तत्र चतुराद्यास्तथैकगाः ।
पर्ववर्जं स्त्रियं गच्छेत्सत्या दत्ता सदा रतिः ॥१९॥

न दातव्या ग्रहाः तत्र चतुर् आद्याः तथा एक गाः ।
पर्व वर्जम् स्त्रियम् गच्छेत् सत्या दत्ता सदा रतिः ॥ १९ ॥

॥ अध्यायः १५५ ॥

आचारः ।
पुष्कर उवाच ।
ब्राह्मे मुहूर्ते चोत्थाय विष्ण्वादीन् दैवतान् स्मरेत् ।
उभे मूत्रपुरीषे तु दिवा कुर्यादुदङ्मुखः ॥१॥

आचारः ।
पुष्कर उवाच ।
ब्राह्मे मुहूर्ते च उत्थाय विष्णु आदीन् दैवतान् स्मरेत् ।
उभे मूत्र पुरीषे तु दिवा कुर्यात् उदङ्मुखः ॥ १ ॥

रातौ च दक्षिणे कुर्यादुभे सन्ध्ये यथा दिवा ।
न मार्गादौ जले वीप्यां सतृणायां सदाचरेत् ॥२॥

रातौ च दक्षिणे कुर्यात् उभे सन्ध्ये यथा दिवा ।
न मार्ग आदौ जले वीप्याम् स तृणायाम् सत् आचरेत् ॥ २ ॥

शौचं कृत्वा मृदाचम्य भक्षयेद्दन्तधावनं ।
नित्यं नैमित्तिकं काम्यं क्रियाङ्गं मलकर्षणं ॥३॥

शौचम् कृत्वा मृदा आचम्य भक्षयेत् दन्तधावनम् ।
नित्यम् नैमित्तिकम् काम्यम् क्रिया अङ्गम् मल कर्षणम् ॥ ३ ॥

क्रियास्नानं तथा षष्ठं षोढास्नानं प्रकीर्तितं ।
अस्नातस्याफलं कर्म प्रातःस्नानं चरेत्ततः ॥४॥

क्रिया स्नानम् तथा षष्ठम् षोढा स्नानम् प्रकीर्तितम् ।
अस्नातस्य अफलम् कर्म प्रातःस्नानम् चरेत् ततस् ॥ ४ ॥

भूमिष्ठमुद्धृतात्पुण्यं ततः प्रस्रवणोदकं ।
ततोऽपि सारसं पुण्यं तस्मान्नादेयमुच्यते ॥५॥

भूमिष्ठम् उद्धृतात् पुण्यम् ततस् प्रस्रवण उदकम् ।
ततस् अपि सारसम् पुण्यम् तस्मात् न अदेयम् उच्यते ॥ ५ ॥

तीर्थतोयं ततः पुण्यं गाङ्गं पुण्यन्तु सर्वतः ।
संशोधितमलः पूर्वं निमग्नश्च जलाशये ॥६॥

तीर्थ तोयम् ततस् पुण्यम् गाङ्गम् पुण्यन्तु सर्वतस् ।
संशोधित मलः पूर्वम् निमग्नः च जलाशये ॥ ६ ॥

उपस्पृश्य ततः कुर्यादम्भसः परिमार्जनं ।
हिरण्यवर्णास्तिसृभिः शन्नो देवीति चाप्यथ ॥७॥

उपस्पृश्य ततस् कुर्यात् अम्भसः परिमार्जनम् ।
हिरण्य वर्णाः तिसृभिः शन्नो देवी इति च अपि अथ ॥ ७ ॥

आपोहिष्ठेति तिसृभिरिदमापस्तथैव च ।
ततो जलाशये मग्नः कुर्यादन्तर्जलं जपं ॥८॥

आपोहिष्ठा इति तिसृभिः इदमापः तथा एव च ।
ततस् जलाशये मग्नः कुर्यात् अन्तर् जलम् जपम् ॥ ८ ॥

तत्राघमर्षणं सूक्तं द्रुपदां वा तथा जपेत् ।
युञ्जते मन इत्येवं सूक्तं सूक्तं वाप्यथ पौरुषं ॥९॥

तत्र अघमर्षणम् सूक्तम् द्रुपदाम् वा तथा जपेत् ।
युञ्जते मन इति एवम् सूक्तम् सूक्तम् वा अपि अथ पौरुषम् ॥ ९ ॥

गायत्रीं तु विशेषेण अघमर्षणसूक्तके ।
देवता भाववृत्तस्तु ऋषिश्चैवाघमर्षणः ॥१०॥

गायत्रीम् तु विशेषेण अघ मर्षण सूक्तके ।
देवता भाव वृत्तः तु ऋषिः च एव अघमर्षणः ॥ १० ॥

छन्दश्चानुष्टुभं तस्य भाववृत्तो हरिः स्मृतः ।
आपीडमानः शाटीं तु देवतापितृतर्पणं ॥११॥

छन्दः च अनुष्टुभम् तस्य भाव वृत्तः हरिः स्मृतः ।
आपीडमानः शाटीम् तु देवता पितृ तर्पणम् ॥ ११ ॥

पौरुषेण तु सूक्तेन ददेच्चैवोदकाञ्जलिं ।
ततोऽग्निहवनं कुर्याद्दानं दत्वा तु शक्तितः ॥१२॥

पौरुषेण तु सूक्तेन ददेत् च एव उदक अञ्जलिम् ।
ततस् अग्नि हवनम् कुर्यात् दानम् दत्वा तु शक्तितस् ॥ १२ ॥

ततः समभिगच्छेत योगाक्षेमार्थमीश्वरं ।
आसनं शयनं यानं जायापत्यङ्कमण्डलुः ॥१३॥

ततस् समभिगच्छेत योग अक्षेम अर्थम् ईश्वरम् ।
आसनम् शयनम् यानम् जायापति अङ्क मण्डलुः ॥ १३ ॥

आत्मनः शुचिरेतानि परेषां न शुचिर्भवेत् ।
भाराक्रान्तस्य गुर्विण्याः पन्था देयो गुरुष्वपि ॥१४॥

आत्मनः शुचि रेतानि परेषाम् न शुचिः भवेत् ।
भार आक्रान्तस्य गुर्विण्याः पन्था देयः गुरुषु अपि ॥ १४ ॥

न पश्येच्चार्कमुद्यन्तन्नास्तं यान्तं न चाम्भसि ।
नेक्षेन्नग्नां स्त्रियं कूपं शूनास्थानमघौघिनं ॥१५॥

न पश्येत् च अर्कम् उद्यन्तत् न अस्तम् यान्तम् न च अम्भसि ।
न ईक्षेत् नग्नाम् स्त्रियम् कूपम् शून आस्थानम् अघ ओघिनम् ॥ १५ ॥

कार्पासाथि तया भस्म नाक्रामेद्यच्च कुत्सितं ।
अन्तःपुरं वित्तिगृहं परदौत्यं ब्रजेन्न हि ॥१६॥

कार्पास अथि तया भस्म न आक्रामेत् यत् च कुत्सितम् ।
अन्तःपुरम् वित्ति गृहम् पर दौत्यम् ब्रजेत् न हि ॥ १६ ॥

नारोहेद्विषमान्नावन्न वृक्षं न च पर्वतं ।
अर्थायतनशास्त्रेषु तथैव स्यात्कुतूहली ॥१७॥

न आरोहेत् विषमान् न अवत् न वृक्षम् न च पर्वतम् ।
अर्थ आयतन शास्त्रेषु तथा एव स्यात् कुतूहली ॥ १७ ॥

लोष्टमर्दो तृणच्छेदी नखखादी विनश्यति ।
मुखादिवादनं नेहेद्विना दीपं न रात्रिगः ॥१८॥

लोष्ट मर्दः तृण छेदी नख खादी विनश्यति ।
मुख आदि वादनम् न ईहेद्विना दीपम् न रात्रि गः ॥ १८ ॥

नाद्वारेण विशेद्वेश्म न च वक्त्रं विरागयेत् ।
कथाभङ्गं न कुर्वीत न च वासोविपर्ययं ॥१९॥

न अद्वारेण विशेत् वेश्म न च वक्त्रम् विरागयेत् ।
कथा भङ्गम् न कुर्वीत न च वासः विपर्ययम् ॥ १९ ॥

भद्रं भद्रमिति ब्रूयान्नानिष्टं कीर्तयेत्क्वचित् ।
पालाशमासनं वर्ज्यं देवादिच्छायया व्रजेत् ॥२०॥

भद्रम् भद्रम् इति ब्रूयात् न अनिष्टम् कीर्तयेत् क्वचिद् ।
पालाशम् आसनम् वर्ज्यम् देव आदि छायया व्रजेत् ॥ २० ॥

न मध्ये पूज्ययोर्यायात्नोच्छिष्टस्तारकादिदृक् ।
नद्यान्नान्यां नदीं ब्रूयान्न कण्डूयेद्द्विहस्तकं ॥२१॥

न मध्ये पूज्ययोः यायात्न उच्छिष्टः तारका आदि दृश् ।
नद्यात् न अन्याम् नदीम् ब्रूयात् न कण्डूयेत् द्वि हस्तकम् ॥ २१ ॥

असन्तर्प्य पितॄन् देवान्नदीपारञ्च न व्रजेत् ।
मलादिप्रक्षिपेन्नाप्सु न नग्नः स्नानमाचरेत् ॥२२॥

असन्तर्प्य पितॄन् देवान् नदी पारञ्च न व्रजेत् ।
मल आदि प्रक्षिपेत् न अप्सु न नग्नः स्नानम् आचरेत् ॥ २२ ॥

ततः समभिगच्छेत योगक्षेमार्थमीश्वरं ।
स्रजन्नात्मनाप्पनयेत्खरादिकरजस्त्यजेत् ॥२३॥

ततस् समभिगच्छेत योगक्षेम अर्थम् ईश्वरम् ।
स्रजन् आत्मना अप्पनयेत् खर आदिक रजः त्यजेत् ॥ २३ ॥

हीनान्नावहसेत्गच्छेन्नादेशे नियसेच्च तैः ।
वैद्यराजनदीहीने म्लेच्छस्त्रीबहुनायके ॥२४॥

हीनान्न अवहसेत् गच्छ इन्न आदेशे नियसेत् च तैः ।
वैद्य राज नदी हीने म्लेच्छ स्त्री बहु नायके ॥ २४ ॥

रजस्वलादिपतितैर्न भाषेत केशवं स्मरेत् ।
नासंवृतमुखः कुर्याद्धासं जृम्भां तथा क्षुतं ॥२५॥

रजस्वल आदि पतितैः न भाषेत केशवम् स्मरेत् ।
न असंवृत मुखः कुर्यात् हासम् जृम्भाम् तथा क्षुतम् ॥ २५ ॥

प्रभोरप्यवमनं खद्गोपयेद्वचनं बुधः ।
इन्द्रियाणां नानुकूली वेदरोधं न कारयेत् ॥२६॥

प्रभोः अपि अवमनम् खद्गोपयेत् वचनम् बुधः ।
इन्द्रियाणाम् न अनुकूली वेद रोधम् न कारयेत् ॥ २६ ॥

नोपेक्षितव्यो व्याधिः स्याद्रिपुरल्पोऽपि भार्गव ।
रथ्यातिगः सदाचामेत् विभृयान्नाग्निवारिणी ॥२७॥

न उपेक्षितव्यः व्याधिः स्यात् रिपुः अल्पः अपि भार्गव ।
रथ्या अतिगः सत् आचामेत् विभृया अत् न अग्निवारिणी ॥ २७ ॥

न हुङ्कुर्याच्छिवं पूज्यं पादं पादेन नाक्रमेत् ।
प्रत्यक्षं वा परोक्षं वा कस्य चिन्नाप्रियं वदेत् ॥२८॥

न हुङ्कुर्यात् शिवम् पूज्यम् पादम् पादेन न आक्रमेत् ।
प्रत्यक्षम् वा परोक्षम् वा कस्य चित् ना प्रियम् वदेत् ॥ २८ ॥

वेदशास्त्रनरेन्द्रर्षिदेवनिन्दां विवर्जयेत् ।
स्त्रीणामीर्षा न कर्तव्या त्रिश्वासन्तासु वर्जयेत् ॥२९॥

वेद शास्त्र नरेन्द्र ऋषि देव निन्दाम् विवर्जयेत् ।
स्त्रीणाम् ईर्षा न कर्तव्या त्रिश्वासन्तासु वर्जयेत् ॥ २९ ॥

धर्मश्रुतिं देवरतिं कुर्याद्धर्मादि नित्यशः ।
सोमस्य पूजां जन्मर्क्षे विप्रदेवादिपूजनं ॥३०॥

धर्म श्रुतिम् देव रतिम् कुर्यात् धर्म आदि नित्यशस् ।
सोमस्य पूजाम् जन्म ऋक्षे विप्र देव आदि पूजनम् ॥ ३० ॥

षष्ठीचतुर्दश्यष्टम्यामभ्यङ्गं वर्जयेत्तथा ।
दूराद्गृहान्मूत्रविष्ठे नोत्तमैवैरमाचरेत् ॥३१॥

षष्ठी चतुर्दशी अष्टम्याम् अभ्यङ्गम् वर्जयेत् तथा ।
दूरात् गृहात् मूत्र विष्ठे न उत्तम एवैरम् आचरेत् ॥ ३१ ॥

॥ अध्यायः १५६ ॥

द्रव्यशुद्धिः ।
पुष्कर उवाच ।
द्रव्यशुद्धिं प्रवक्ष्यामि पुनःपाकेन मृण्मयं ।
शुद्ध्येन्मूत्रपुरीषाद्यैः स्पृष्टाम्रं सुवर्णकं ॥१॥

द्रव्य शुद्धिः ।
पुष्कर उवाच ।
द्रव्य शुद्धिम् प्रवक्ष्यामि पुनःपाकेन मृण्मयम् ।
शुद्ध्येत् मूत्र पुरीष आद्यैः स्पृष्ट आम्रम् सुवर्णकम् ॥ १ ॥

आवर्तितञ्चान्यथा तु वारिणाम्ल्लेन ताम्रकं ।
क्षारेण कांस्यलोहानां मुक्तादेः क्षालनेन तु ॥२॥

आवर्ति तञ्च अन्यथा तु वारिणा अम्ल्लेन ताम्रकम् ।
क्षारेण कांस्य लोहानाम् मुक्त आदेः क्षालनेन तु ॥ २ ॥

अब्जानां चैव भाण्डानां सर्वस्याश्ममयस्य च ।
शाकरज्जुमूलफलवैदलानां तथैव च ॥३॥

अब्जानाम् च एव भाण्डानाम् सर्वस्य अश्म मयस्य च ।
शाक रज्जु मूल फल वैदलानाम् तथा एव च ॥ ३ ॥

मार्जनाद्यज्ञपात्राणां पाणिना यज्ञकर्मणि ।
उष्णाम्बुना सस्नेहानां शुद्धिः सम्मार्जनाद्गृहे ॥४॥

मार्जनात् यज्ञ पात्राणाम् पाणिना यज्ञ कर्मणि ।
उष्ण अम्बुना स स्नेहानाम् शुद्धिः सम्मार्जनात् गृहे ॥ ४ ॥

शोधनान्म्रक्षणाद्वस्त्रे मृत्तिकाद्भिर्विशोधनं ।
बहुवस्त्रे प्रोक्षणाच्च दारवाणाञ्च तक्षणात् ॥५॥

शोधनात् म्रक्षणात् वस्त्रे मृत्तिका अद्भिः विशोधनम् ।
बहु वस्त्रे प्रोक्षणात् च दारवाणाञ्च तक्षणात् ॥ ५ ॥

प्रोक्षणात्संहतानान्तु द्रवाणाञ्च तथोत्प्लवात् ।
शयनासनयानानां शूर्पस्य शकटस्य च ॥६॥

प्रोक्षणात् संहतानान्तु द्रवाणाञ्च तथा उत्प्लवात् ।
शयन आसन यानानाम् शूर्पस्य शकटस्य च ॥ ६ ॥

शुद्धिः सम्प्रोक्षणाज्ज्ञेया पलालेन्धनयोस्तथा ।
शुद्धार्थकानाङ्कल्केन शृङ्गदन्तमयस्य च ॥७॥

शुद्धिः सम्प्रोक्षणात् ज्ञेया पलाल इन्धनयोः तथा ।
शुद्ध अर्थकानाङ्कल्केन शृङ्ग दन्त मयस्य च ॥ ७ ॥

गोबालैः पलपात्राणामस्थ्नां स्याच्छृङ्गवत्तथा ।
निर्यासानां गुडानाञ्च लवणानां च शोषणात् ॥८॥

गो बालैः पल पात्राणाम् अस्थ्नाम् स्यात् शृङ्ग वत् तथा ।
निर्यासानाम् गुडानाञ्च लवणानाम् च शोषणात् ॥ ८ ॥

कुशुम्भकुसुमानाञ्च ऊर्णाकार्पासयोस्तथा ।
शुद्धन्नदीगतं तोयं पुण्यन्तद्वत्प्रसारितं ॥९॥

कुशुम्भ कुसुमानाञ्च ऊर्णा कार्पासयोः तथा ।
शुद्धत् नदी गतम् तोयम् पुण्यन्त द्वत् प्रसारितम् ॥ ९ ॥

मुखवर्जञ्च गौः शुद्धा शुद्धमश्वाजयोर्मुखं ।
नारीणाञ्चैव वत्सानां शकुनीनां शुनो मुखं ॥१०॥

मुखवर्जञ्च गौः शुद्धा शुद्धम् अश्व अजयोः मुखम् ।
नारीणान् च एव वत्सानाम् शकुनीनाम् शुनो मुखम् ॥ १० ॥

मुखैः प्रस्रवणे वृत्ते मृगयायां सदा शुचि ।
भुक्त्वा क्षुत्वा तथा सुप्त्वा पीत्वा चाम्भो विगाह्य च ॥११॥

मुखैः प्रस्रवणे वृत्ते मृगयायाम् सदा शुचि ।
भुक्त्वा क्षुत्वा तथा सुप्त्वा पीत्वा च अम्भो विगाह्य च ॥ ११ ॥

रथ्यामाक्रम्य चाचामेद्वासो विपरिधाय च ।
मार्जारश्चङ्क्रमाच्छुद्धश्चतुर्य्थेऽह्नि रजस्वला ॥१२॥

रथ्याम् आक्रम्य च आचामेत् वासः विपरिधाय च ।
मार्जारः चङ्क्रमात् शुद्धः चतुर् य्थे अह्नि रजस्वला ॥ १२ ॥

स्नाता स्त्री पञ्चमे योग्या दैवे पित्र्ये च कर्मणि ।
पञ्चापाने दशैकस्मिन्नुभयोः सप्त मृत्तिकाः ॥१३॥

स्नाता स्त्री पञ्चमे योग्या दैवे पित्र्ये च कर्मणि ।
पञ्च अपाने दश एकस्मिन् उभयोः सप्त मृत्तिकाः ॥ १३ ॥

एकां लिङ्गे मृदं दद्यात्करयोस्त्रिद्विमृत्तिकाः ।
ब्रह्मचारिवनस्थानां यतीनाञ्च चतुर्गुणं ॥१४॥

एकाम् लिङ्गे मृदम् दद्यात् करयोः त्रि द्वि मृत्तिकाः ।
ब्रह्मचारि वन स्थानाम् यतीनाञ्च चतुर्गुणम् ॥ १४ ॥

श्रीफलैरंशुपट्टानां क्षौमाणाङ्गौरसर्षपैः ।
शुद्धिः पर्युक्ष्य तोयेन मृगलोम्नां प्रकीर्तिता ॥१५॥

श्रीफलैः अंशु पट्टानाम् क्षौमाण अङ्गौरसर्षपैः ।
शुद्धिः पर्युक्ष्य तोयेन मृग लोम्नाम् प्रकीर्तिता ॥ १५ ॥

॥ अध्यायः १५७ ॥

शावाशौचादिः ।
पुष्कर उवाच ।
प्रेतशुद्धिं प्रवक्ष्यामि सूतिकाशुध्हिमेव च ।
दशाहं शावमाशौचं सपिण्देषु विधीयते ॥१॥

शावाशौच आदिः ।
पुष्कर उवाच ।
प्रेत शुद्धिम् प्रवक्ष्यामि सूतिकाशुध्हिम् एव च ।
दश अहम् शावम् आशौचम् सपिण्देषु विधीयते ॥ १ ॥

जनने च तथा शुद्धिर्ब्राह्मणानां भृगूत्तम ।
द्वादशाहेन राजन्यः पक्षाद्वैश्योऽथ मासतः ॥२॥

जनने च तथा शुद्धिः ब्राह्मणानाम् भृगु उत्तम ।
द्वादश अहेन राजन्यः पक्षात् वैश्यः अथ मासतः ॥ २ ॥

शूद्रोऽनुलोमतो दासे स्वामितुल्यन्त्वशौचकं ।
षट्भिस्त्रिभिरथैकेन क्षत्रविट्शूद्रयोनिषु ॥३॥

शूद्रः अनुलोमतः दासे स्वामि तुल्यन् तु अशौचकम् ।
षट्भिः त्रिभिः अथ एकेन क्षत्र विश् शूद्र योनिषु ॥ ३ ॥

ब्राह्मणः शुद्धिमाप्नोति क्षत्रियस्तु तथैव च ।
विट्शूद्रयोनेः शुद्धिः स्यात्क्रमात्परशुरामक ॥४॥

ब्राह्मणः शुद्धिम् आप्नोति क्षत्रियः तु तथा एव च ।
विश् शूद्र योनेः शुद्धिः स्यात् क्रमात् परशुरामक ॥ ४ ॥

षड्रात्रेण त्रिरात्रेण षड्भिः शूद्रे तथा विशः ।
आदन्तजननात्सद्य आचूडान्नैशिकी श्रुतिः ॥५॥

षष् रात्रेण त्रि रात्रेण षड्भिः शूद्रे तथा विशः ।
आदन्त जननात् सद्य आचूडात् नैशिकी श्रुतिः ॥ ५ ॥

त्रिरात्रमाव्रतादेशाद्दशरात्रमतः परं ।
ऊनत्रैवार्षिके शूद्रे पञ्चाहाच्छुद्धिरिष्यते ॥६॥

त्रि रात्रम् आव्रता देशात् दश रात्रम् अतस् परम् ।
ऊन त्र एव आर्षिके शूद्रे पञ्च अहात् शुद्धिः इष्यते ॥ ६ ॥

द्वादशाहेने शुद्धिः स्यादतीते वत्सरत्रये ।
गतैः संवत्सरैः षड्भिः शुद्धिर्मासेन कीर्तिता ॥७॥

द्वादश अहेने शुद्धिः स्यात् अतीते वत्सर त्रये ।
गतैः संवत्सरैः षड्भिः शुद्धिः मासेन कीर्तिता ॥ ७ ॥

स्त्रीणामकृतचूडानां विशुद्धिर्नैशिकी स्मृता ।
तथा च कृतचुडानां त्र्यहाच्छुद्ध्यन्ति बान्धवाः ॥८॥

स्त्रीणाम् अकृत चूडानाम् विशुद्धिः नैशिकी स्मृता ।
तथा च कृत चुडानाम् त्रि अहात् शुद्ध्यन्ति बान्धवाः ॥ ८ ॥

विवाहितासु नाशौचं पितृपक्षे विधीयते ।
पितुर्गृहे प्रसूतानां विशुद्धिर्नैशिकी स्मृता ॥९॥

विवाहितासु न आशौचम् पितृ पक्षे विधीयते ।
पितुः गृहे प्रसूतानाम् विशुद्धिः नैशिकी स्मृता ॥ ९ ॥

सूतिका दशरात्रेण शुद्धिमाप्नोति नान्यथा ।
विवाहिता हि चेत्कन्या म्रियते पितृवेश्मनि ॥१०॥

सूतिका दश रात्रेण शुद्धिम् आप्नोति न अन्यथा ।
विवाहिता हि चेद् कन्या म्रियते पितृ वेश्मनि ॥ १० ॥

तस्यास्त्रिरात्राच्छुद्ध्यन्ति बान्धवा नात्र संशयः ।
समानं लब्धशौचन्तु प्रथमेन समापयेत् ॥११॥

तस्याः त्रि रात्रात् शुद्ध्यन्ति बान्धवा न अत्र संशयः ।
समानम् लब्ध शौचन्तु प्रथमेन समापयेत् ॥ ११ ॥

असमानं द्वितीयेन धर्मराजवचो यथा ।
देशान्तरस्थः श्रुत्वा तु कुल्याणां मरणोद्भवौ ॥१२॥

असमानम् द्वितीयेन धर्मराज वचः यथा ।
देश अन्तर स्थः श्रुत्वा तु कुल्याणाम् मरण उद्भवौ ॥ १२ ॥

यच्छेषं दशरात्रस्य तावदेवशुचिर्भवेत् ।
अतीते दशरात्रे तु त्रिरात्रमशुचिर्भवेत् ॥१३॥

यत् शेषम् दश रात्रस्य ता अत् एव शुचिः भवेत् ।
अतीते दश रात्रे तु त्रि रात्रम् अशुचिः भवेत् ॥ १३ ॥

तथा संवत्सरेऽतीते स्नात एव विशुद्ध्यति ।
मातामहे तथातीते आचार्ये च तथा मृते ॥१४॥

तथा संवत्सरे अतीते स्नात एव विशुद्धि अति ।
मातामहे तथा अतीते आचार्ये च तथा मृते ॥ १४ ॥

रात्रिभिर्मासतुल्याभिर्गर्भस्रावे विशोधनं ।
सपिण्डे ब्राह्मणे वर्णाः सर्व एवाविशेषतः ॥१५॥

रात्रिभिः मास तुल्याभिः गर्भस्रावे विशोधनम् ।
सपिण्डे ब्राह्मणे वर्णाः सर्व एव अविशेषतस् ॥ १५ ॥

दशरात्रेण शुद्ध्यन्ति द्वादशाहेन भूमिपः ।
वैश्याः पञ्चदशाहेन शूद्रा मासेन भार्गव ॥१६॥

दश रात्रेण शुद्ध्यन्ति द्वादश अहेन भूमिपः ।
वैश्याः पञ्चदश अहेन शूद्रा मासेन भार्गव ॥ १६ ॥

उच्छिष्टसन्निधावेकं तथा पिण्डं निवेदयेत् ।
कीर्तयेच्च तथा तस्य नमगोत्रे समाहितः ॥१७॥

उच्छिष्ट सन्निधौ एकम् तथा पिण्डम् निवेदयेत् ।
कीर्तयेत् च तथा तस्य नमगोत्रे समाहितः ॥ १७ ॥

भुक्तवत्सु द्विजेन्द्रेषु पूजितेषु धनेन च ।
विसृष्टाक्षततोयेषु गोत्रनामानुकीर्तनैः ॥१८॥

भुक्तवत्सु द्विज इन्द्रेषु पूजितेषु धनेन च ।
विसृष्ट अक्षत तोयेषु गोत्र नाम अनुकीर्तनैः ॥ १८ ॥

चतुरङ्गुलविस्तारं तत्खातन्तावदन्तरं ।
वितस्तिदीर्घं कर्तव्यं विकर्षूणां तथा त्रयं ॥१९॥

चतुर् अङ्गुल विस्तारम् तद् खातन्तावत् अन्तरम् ।
वितस्ति दीर्घम् कर्तव्यम् विकर्षूणाम् तथा त्रयम् ॥ १९ ॥

विकर्षूणां समीपे च ज्वालयेज्ज्वलनत्रयं ।
सोमाय वह्नये राम यमाय च समासतः ॥२०॥

विकर्षूणाम् समीपे च ज्वालयेत् ज्वलन त्रयम् ।
सोमाय वह्नये राम यमाय च समासतस् ॥ २० ॥

जुहुयादाहुतीः सम्यक्सर्वत्रैव चतुस्त्रयः ।
पिण्डनिर्वपणं कुर्यात्प्राग्वदेव पृथक्पृथक् ॥२१॥

जुहुयात् आहुतीः सम्यक् सर्वत्र एव चतुर् त्रयः ।
पिण्ड निर्वपणम् कुर्यात् प्राग्वत् एव पृथक् पृथक् ॥ २१ ॥

अन्नेन दध्ना मधुना तथा मांसेन पूरयेत् ।
मध्ये चेदधिमासः स्यात्कुर्यादभ्यधिकन्तु तत् ॥२२॥

अन्नेन दध्ना मधुना तथा मांसेन पूरयेत् ।
मध्ये चेद् अधिमासः स्यात् कुर्यात् अभ्यधिकन्तु तत् ॥ २२ ॥

अथवा द्वादशाहेन सर्वमेतत्समापयेत् ।
संवत्सरस्य मध्ये च यदि स्यादधिमासकः ॥२३॥

अथवा द्वादश अहेन सर्वम् एतत् समापयेत् ।
संवत्सरस्य मध्ये च यदि स्यात् अधिमासकः ॥ २३ ॥

तदा द्वादशके श्राद्धे कार्यं तदधिकं भवेत् ।
संवत्सरे समाप्ते तु श्राद्धं श्राद्धवदाचरेत् ॥२४॥

तदा द्वादशके श्राद्धे कार्यम् तद् अधिकम् भवेत् ।
संवत्सरे समाप्ते तु श्राद्धम् श्राद्ध वत् आचरेत् ॥ २४ ॥

प्रेताय तत ऊर्धवं च तस्यैव पुरुषत्रये ।
पिण्डान् विनिर्वपेत्तद्वच्चतुरस्तु समाहितः ॥२५॥

प्रेताय ततस् ऊर्धवम् च तस्य एव पुरुषत्रये ।
पिण्डान् विनिर्वपेत् तद्वत् चतुरः तु समाहितः ॥ २५ ॥

सम्पूज्य दत्वा पृथिवी समाना इति चाप्यथ ।
योजयेत्प्रेतपिण्डं तु पिण्डेष्वन्येषु भार्गव ॥२६॥

सम्पूज्य दत्वा पृथिवी समाना इति च अपि अथ ।
योजयेत् प्रेत पिण्डम् तु पिण्डेषु अन्येषु भार्गव ॥ २६ ॥

प्रेतपात्रं च पात्रेषु तथैव विनियोजयेत् ।
पृथक्पृथक्प्रकर्तव्यं कर्मैतत्कर्मपात्रके ॥२७॥

प्रेत पात्रम् च पात्रेषु तथा एव विनियोजयेत् ।
पृथक् पृथक् प्रकर्तव्यम् कर्म एतत् कर्म पात्रके ॥ २७ ॥

मन्त्रवर्जमिदं कर्म शूद्रस्य तु विधीयते ।
सपिण्डीकरणं स्त्रीणां कार्यमेवं तदा भवेत् ॥२८॥

मन्त्र वर्जम् इदम् कर्म शूद्रस्य तु विधीयते ।
सपिण्डीकरणम् स्त्रीणाम् कार्यम् एवम् तदा भवेत् ॥ २८ ॥

श्राद्धं कुर्याच्च प्रत्यब्दं प्रेते कुम्भान्नमब्दकं ।
गङ्गायाः सिकता धारा यथा वर्षति वासवे ॥२९॥

श्राद्धम् कुर्यात् च प्रत्यब्दम् प्रेते कुम्भ अन्नम् अब्दकम् ।
गङ्गायाः सिकता धारा यथा वर्षति वासवे ॥ २९ ॥

शक्या गणयितुं लोके नत्वतीताः पितामहाः ।
काले सततगे स्थैर्यं नास्ति तस्मात्क्रियां चरेत् ॥३०॥

शक्या गणयितुम् लोके नतु अतीताः पितामहाः ।
काले सतत गे स्थैर्यम् न अस्ति तस्मात् क्रियाम् चरेत् ॥ ३० ॥

देवत्वे यातनास्थाने प्रेतः श्राद्धं कृतं लभेत् ।
नोपकुर्यान्नरः शोचन् प्रेतस्यात्मन एव वा ॥३१॥

देव त्वे यातना स्थाने प्रेतः श्राद्धम् कृतम् लभेत् ।
न उपकुर्यात् नरः शोचन् प्रेतस्य आत्मन एव वा ॥ ३१ ॥

भृग्वग्निपाशकाम्भोभिर्मृतानामात्मघातिनां ।
पतितानां च नाशौचं विद्युच्छस्त्रहताश्च ये ॥३२॥

भृगु अग्नि पाशक अम्भोभिः मृतानाम् आत्म घातिनाम् ।
पतितानाम् च न आशौचम् विद्युत् शस्त्र हताः च ये ॥ ३२ ॥

यतिब्रतिब्रह्मचारिनृपकारुकदीक्षिताः ।
राजाज्ञाकारिणो ये च स्नायाद्वै प्रेतगाम्यपि ॥३३॥

यति ब्रति ब्रह्मचारि नृप कारुक दीक्षिताः ।
राज आज्ञा कारिणः ये च स्नायात् वै प्रेत गामी अपि ॥ ३३ ॥

मैथुने कटधूमे च सद्यः स्नानं विधीयते ।
द्विजं न निर्हरेत् प्रेतं शूद्रेण तु कथञ्चन ॥३४॥

मैथुने कट धूमे च सद्यस् स्नानम् विधीयते ।
द्विजम् न निर्हरेत् प्रेतम् शूद्रेण तु कथञ्चन ॥ ३४ ॥

न च शूद्रं द्विजेनापि तयोर्दोषो हि जायते ।
अनाथविप्रप्रेतस्य वहनात्स्वरगलोकभाक् ॥३५॥

न च शूद्रम् द्विजेन अपि तयोः दोषः हि जायते ।
अनाथ विप्र प्रेतस्य वहनात् स्वरग लोक भाज् ॥ ३५ ॥

सङ्ग्रामे जयमाप्नोति प्रेतेऽनाथे च काष्ठदः ।
सङ्कल्प्य बान्धवं प्रेतमपसव्येन तां चितिं ॥३६॥

सङ्ग्रामे जयम् आप्नोति प्रेते अनाथे च काष्ठ दः ।
सङ्कल्प्य बान्धवम् प्रेतम् अपसव्येन ताम् चितिम् ॥ ३६ ॥

परिक्रम्य ततः स्नानं कुर्युः सर्वे सवाससः ।
प्रेताय च तथा दद्युस्त्रींस्त्रींश्चैवोदकाञ्जलीन् ॥३७॥

परिक्रम्य ततस् स्नानम् कुर्युः सर्वे स वाससः ।
प्रेताय च तथा दद्युः त्रीन् त्रीन् च एव उदक अञ्जलीन् ॥ ३७ ॥

द्वार्यश्मनि पदं दत्वा प्रविशेयुस्तथा गृहं ।
अक्षतान्निक्षिपेद्वह्नौ निम्बपत्रं विदश्य च ॥३८॥

द्वारि अश्मनि पदम् दत्वा प्रविशेयुः तथा गृहम् ।
अक्षतान् निक्षिपेत् वह्नौ निम्ब पत्रम् विदश्य च ॥ ३८ ॥

पृथक्शयीरन् भूमौ च क्रीतलब्धाशनो भवेत् ।
एकः पिण्दो दशाहे तु श्मश्रुकर्मकरः शुचिः ॥३९॥

पृथक् शयीरन् भूमौ च क्रीत लब्ध अशनः भवेत् ।
एकः पिण्दः दश अहे तु श्मश्रुकर्म करः शुचिः ॥ ३९ ॥

सिद्धार्थकैस्तिलैर्विद्वान्मज्जेद्वासोपरं दधत् ।
अजातदन्ते तनये शिशौ गर्भस्रुते तथा ॥४०॥

सिद्धार्थकैः तिलैः विद्वान् मज्जेत् वास उपरम् दधत् ।
अजात दन्ते तनये शिशौ गर्भस्रुते तथा ॥ ४० ॥

कार्यो नैवाग्निसंस्कारो नैव चास्योदकक्रिया ।
चतुर्थे च दिनेकार्यस्तथास्थ्नां चैव सञ्चयः ॥४१॥

कार्यः न एव अग्नि संस्कारः न एव च अस्य उदक क्रिया ।
चतुर्थे च दिनेकार्यः तथा अस्थ्नाम् च एव सञ्चयः ॥ ४१ ॥

अस्थिसञ्चयनादूर्ध्वमङ्गस्पर्शो विधीयते ॥४२॥

अस्थि सञ्चयनात् ऊर्ध्वम् अङ्ग स्पर्शः विधीयते ॥ ४२ ॥

॥ अध्यायः १५८ ॥

स्रावाद्याशौचं ।
पुष्कर उवाच ।
स्रावाशौचं प्रवक्ष्यामि मन्वादिमुनिसम्मतं ।
रात्रिभिर्मासतुल्याभिर्गर्भस्रावे त्र्यहेण या ॥१॥

स्राव आदि आशौचम् ।
पुष्कर उवाच ।
स्राव आशौचम् प्रवक्ष्यामि मनु आदि मुनि सम्मतम् ।
रात्रिभिः मास तुल्याभिः गर्भस्रावे त्रि अहेण या ॥ १ ॥

चातुर्मासिकपातान्ते दशाहं पञ्चमासतः ।
राजन्ये च चतूरात्रं वैश्ये पञ्चाहमेव च ॥२॥

चातुर्मासिक पात अन्ते दश अहम् पञ्च मासतः ।
राजन्ये च चतूरात्रम् वैश्ये पञ्च अहम् एव च ॥ २ ॥

अष्टाहेन तु शूद्रस्य द्वादशाहादतः परं ।
स्त्रीणां विशुद्धिरुदिता स्नानमात्रेण वै पितुः ॥३॥

अष्ट अहेन तु शूद्रस्य द्वादश अहात् अतस् परम् ।
स्त्रीणाम् विशुद्धिः उदिता स्नान मात्रेण वै पितुः ॥ ३ ॥

न स्नानं हि सपिण्डे स्यात्त्रिरात्रं सप्तमाष्टयोः ।
सद्यः शौचं सपिण्डानामादन्तजननात्तथा ॥४॥

न स्नानम् हि सपिण्डे स्यात् त्रि रात्रम् सप्तम अष्टयोः ।
सद्यस् शौचम् सपिण्डानाम् आदन्त जननात् तथा ॥ ४ ॥

आचूडादेकरात्रं स्यादाव्रताच्च त्रिरात्रकं ।
दशरात्रं भवेदस्मान्मातापित्रोस्त्रिरात्रकं ॥५॥

आचूडात् एक रात्रम् स्यात् आव्रतात् च त्रि रात्रकम् ।
दश रात्रम् भवेत् अस्मात् माता पित्रोः त्रि रात्रकम् ॥ ५ ॥

अजातदन्ते तु मृते कृतचूडेऽर्भके तथा ।
प्रेते न्यूने त्रिभिर्वर्षैर्मृते शुद्धिस्तु नैशिल्की ॥६॥

अजात दन्ते तु मृते कृत चूडे अर्भके तथा ।
प्रेते न्यूने त्रिभिः वर्षैः मृते शुद्धिः तु नैशिल्की ॥ ६ ॥

द्व्यहेण क्षत्रिये शुद्धिस्त्रिभिर्वैश्ये मृते तथा ।
शुद्धिः शूद्रे पञ्चभिः स्यात्प्राग्विवाहद्द्विषट्त्वहः ॥७॥

द्वि अहेण क्षत्रिये शुद्धिः त्रिभिः वैश्ये मृते तथा ।
शुद्धिः शूद्रे पञ्चभिः स्यात् प्राक् विवाहद्द्विषट्तु अहर् ॥ ७ ॥

यत्र त्रिरात्रं विप्राणामशौचं सम्प्रदृश्यते ।
तत्र शूद्रे द्वादशाहः षण्णव क्षत्रवैशय्योः ॥८॥

यत्र त्रि रात्रम् विप्राणाम् अशौचम् सम्प्रदृश्यते ।
तत्र शूद्रे द्वादश अहः षण्णव क्षत्र वैशय्योः ॥ ८ ॥

द्व्यब्दे नैवाग्निसंस्कारो मृते तन्निखनेद्भुवि ।
न चोदकक्रिया तस्य नाम्नि चापि कृते सति ॥९॥

द्वि अब्दे न एव अग्नि संस्कारः मृते तद् निखनेत् भुवि ।
न च उदक क्रिया तस्य नाम्नि च अपि कृते सति ॥ ९ ॥

जातदन्तस्य वा कार्या स्यादुपनयनाद्दश ।
एकाहाच्छुद्ध्यते विप्रो योऽग्निवेदसमन्वितः ॥१०॥

जात दन्तस्य वा कार्या स्यात् उपनयनात् दश ।
एक अहात् शुद्ध्यते विप्रः यः अग्नि वेद समन्वितः ॥ १० ॥

हीने हीनतरे चैव त्र्यहश्चतुरहस्तथा ।
पञ्चाहेनाग्निहीनस्तु दशाहाद्ब्राह्मणव्रुवः ॥११॥

हीने हीनतरे च एव त्रि अहः चतुरहर् तथा ।
पञ्च अहेन अग्नि हीनः तु दश अहात् ब्राह्मण व्रुवः ॥ ११ ॥

क्षत्रियो नवसप्ताहच्छुद्ध्येद्विप्रो गुणैर्युतः ।
दशाहात्सगुणो वैश्यो विंशाहाच्छूद्र एव च ॥१२॥

क्षत्रियः नव सप्ताहत् शुद्ध्येत् विप्रः गुणैः युतः ।
दश अहात् स गुणः वैश्यः विंश अहात् शूद्र एव च ॥ १२ ॥

दशाहाच्छुद्ध्यते विप्रो द्वादशाहेन भूमिपः ।
वैश्यः पञ्चदशाहेन शूद्रो मासेन शुद्ध्यति ॥१३॥

दश अहात् शुद्ध्यते विप्रः द्वादश अहेन भूमिपः ।
वैश्यः पञ्चदश अहेन शूद्रः मासेन शुद्धि अति ॥ १३ ॥

गुणोत्कर्षे दशाहाप्तौ त्र्यहमेकाहकं त्र्यहे ।
एकाहाप्तौ सद्यः शौचं सर्वत्रैवं समूहयेत् ॥१४॥

गुण उत्कर्षे दश अह आप्तौ त्रि अहम् एक अहकम् त्रि अहे ।
एकाह आप्तौ सद्यस् शौचम् सर्वत्र एवम् समूहयेत् ॥ १४ ॥

दासान्तेवासिभृतकाः शिष्याश्चैवात्र वासिनः ।
स्वामितुल्यमशौचं स्यान्मृते पृथक्पृथग्भवेत् ॥१५॥

दास अन्तेवासि भृतकाः शिष्याः च एव अत्र वासिनः ।
स्वामि तुल्यम् अशौचम् स्यात् मृते पृथक् पृथक् भवेत् ॥ १५ ॥

मरणादेव कर्तव्यं संयोगो यस्य नाग्निभिः ।
दाहादूर्ध्वमशौचं स्याद्यस्य वैतानिको विधिः ॥१६॥

मरणात् एव कर्तव्यम् संयोगः यस्य न अग्निभिः ।
दाहात् ऊर्ध्वम् अशौचम् स्यात् यस्य वैतानिकः विधिः ॥ १६ ॥

सर्वेषामेव वर्णानान्त्रिभागात्स्पर्शनम्भवेत् ।
त्रिचतुःपञ्चदशभिः स्पृश्यवर्णाः क्रमेण तु ॥१७॥

सर्वेषाम् एव वर्णानान्त्रि भागात् स्पर्शनम् भवेत् ।
त्रि चतुर् पञ्चदशभिः स्पृश्य वर्णाः क्रमेण तु ॥ १७ ॥

चतुर्थे पञ्चमे चैव सप्तमे नवमे तथा ।
अस्थिसञ्चयनं कार्यं वर्णानामनुपूर्वशः ॥१८॥

चतुर्थे पञ्चमे च एव सप्तमे नवमे तथा ।
अस्थि सञ्चयनम् कार्यम् वर्णानाम् अनुपूर्वशस् ॥ १८ ॥

अहस्त्वदत्तकन्यासु प्रदत्तासु त्र्यहं भवेत् ।
पक्षिणी संस्कृतास्वेव स्वस्रादिषु विधीयते ॥१९॥

अहर् तु अदत्त कन्यासु प्रदत्तासु त्रि अहम् भवेत् ।
पक्षिणी संस्कृतासु एव स्वस्र आदिषु विधीयते ॥ १९ ॥

पितृगोत्रं कुमारीणां व्यूढानां भर्तृगोत्रता ।
जलप्रदानं पित्रे च उद्वाहे चोभयत्र तु ॥२०॥

पितृ गोत्रम् कुमारीणाम् व्यूढानाम् भर्तृ गोत्र ता ।
जल प्रदानम् पित्रे च उद्वाहे च उभयत्र तु ॥ २० ॥

दशाहोपरि पित्रोश्च दुहितुर्मरणे त्र्यहं ।
सद्यः शौचं सपिण्डानां पूर्वं चूडाकृतेर्द्विज ॥२१॥

दश अह उपरि पित्रोः च दुहितुः मरणे त्रि अहम् ।
सद्यस् शौचम् सपिण्डानाम् पूर्वम् चूडाकृतेः द्विज ॥ २१ ॥

एकाहतो ह्याविविहादूर्ध्वं हस्तोदकात्त्र्यहं ।
पक्षिणी भ्रातृपुत्रस्य सपिण्डानां च सद्यतः ॥२२॥

एक आहतः हि आविविहात् ऊर्ध्वम् हस्त उदकात् त्रि अहम् ।
पक्षिणी भ्रातृ पुत्रस्य सपिण्डानाम् च सद्यतस् ॥ २२ ॥

दशाहाच्छुद्ध्यते विप्रो जन्महानौ स्वयोनिषु ।
षद्भिस्त्रिभिरहैकेन क्षत्रविट्शूद्रयोनिषु ॥२३॥

दश अहात् शुद्ध्यते विप्रः जन्म हानौ स्व योनिषु ।
षद्भिः त्रिभिः अहा एकेन क्षत्र विश् शूद्र योनिषु ॥ २३ ॥

एतज्ज्ञेयं सपिण्डानां वक्ष्ये चानौरसादिषु ।
अनौरसेषु पुत्रेषु भार्यास्वन्यगतासु च ॥२४॥

एतत् ज्ञेयम् सपिण्डानाम् वक्ष्ये च अनौरस आदिषु ।
अनौरसेषु पुत्रेषु भार्यासु अन्य गतासु च ॥ २४ ॥

परपूर्वासु च स्त्रीषु त्रिरात्राच्छुद्धिरिष्यते ।
वृथासङ्करजातानां प्रव्रज्यासु च तिष्ठतां ॥२५॥

परपूर्वासु च स्त्रीषु त्रि रात्रात् शुद्धिः इष्यते ।
वृथा सङ्कर जातानाम् प्रव्रज्यासु च तिष्ठताम् ॥ २५ ॥

आत्मनस्त्यागिनाञ्चैव निवर्तेतोदकक्रिया ।
मात्रैकया द्विपितरौ भ्रतरावन्यगामिनौ ॥२६॥

आत्मनः त्यागिनान् च एव निवर्तेत उदक क्रिया ।
मात्रा एकया द्वि पितरौ भ्रतरौ अन्य गामिनौ ॥ २६ ॥

एकाहः सूतके तत्र मृतके तु द्व्यहो भवेत् ।
सपिण्डानामशौचं हि समानोदकतां वदे ॥२७॥

एक अहः सूतके तत्र मृतके तु द्वि अहो भवेत् ।
सपिण्डानाम् अशौचम् हि समान उदक ताम् वदे ॥ २७ ॥

बाले देशान्तरस्थे च पृथक्पिण्डे च संस्थिते ।
सवासा जलमाप्लुत्य सद्य एव विशुद्ध्यति ॥२८॥

बाले देश अन्तर स्थे च पृथक् पिण्डे च संस्थिते ।
स वासाः जलम् आप्लुत्य सद्य एव विशुद्धि अति ॥ २८ ॥

दशाहेन सपिण्डास्तु शुद्ध्यन्ति प्रेतसूतके ।
त्रिरात्रेण सुकुल्यास्तु स्नानात् शुद्ध्यन्ति गोत्रिणः ॥२९॥

दश अहेन सपिण्डाः तु शुद्ध्यन्ति प्रेत सूतके ।
त्रि रात्रेण सुकुल्याः तु स्नानात् शुद्ध्यन्ति गोत्रिणः ॥ २९ ॥

सपिण्डता तु पुरुषे सप्तमे विनिवर्तते ।
समानोदकभावस्तु निवर्तेताचतुर्दशात् ॥३०॥

सपिण्ड ता तु पुरुषे सप्तमे विनिवर्तते ।
समान उदक भावः तु निवर्तेत अचतुर्दशात् ॥ ३० ॥

जन्मनामस्मृते वैतत्तत्परं गोत्रमुच्यते ।
विगतन्तु विदेशस्थं शृणुयाद्यो ह्यनिर्दशं ॥३१॥

जन्मनाम् अस्मृते वैतत् तत् परम् गोत्रम् उच्यते ।
विगतन्तु विदेश स्थम् शृणुयात् यः हि अनिर्दशम् ॥ ३१ ॥

यच्छेषं दशरात्रस्य तावदेवाशुचिर्भवेत् ।
अतिक्रान्ते दशाहे तु त्रिरात्रमशुचिर्भवेत् ॥३२॥

यत् शेषम् दश रात्रस्य तावत् एव अशुचिः भवेत् ।
अतिक्रान्ते दश अहे तु त्रि रात्रम् अशुचिः भवेत् ॥ ३२ ॥

संवत्सरे व्यतीते तु स्पृष्ट्वैवापो विशुद्ध्यति ।
मातुले पक्षिणो रात्रिः शिष्यत्विग्बान्धवेषु च ॥३३॥

संवत्सरे व्यतीते तु स्पृष्ट्वा एव अपः विशुद्धि अति ।
मातुले पक्षिणः रात्रिः शिष्य त्विज् बान्धवेषु च ॥ ३३ ॥

मृटे जामातरि प्रेते दैहित्रे भगिनीसुते ।
श्यालके तत्सुते चैव स्नानमात्रं विधीयते ॥३४॥

मृटे जामातरि प्रेते दैहित्रे भगिनी सुते ।
श्यालके तद् सुते च एव स्नान मात्रम् विधीयते ॥ ३४ ॥

मातामह्यां तथाचार्ये मृते मातामहे त्र्यहं ।
दुर्भिक्षे राष्ट्रसम्पाते आगतायां तथापदि ॥३५॥

मातामह्याम् तथा आचार्ये मृते मातामहे त्रि अहम् ।
दुर्भिक्षे राष्ट्र सम्पाते आगतायाम् तथा आपदि ॥ ३५ ॥

उपसर्गमृतानाञ्च दाहे ब्रह्मविदान्तथा ।
सत्रिव्रति ब्रह्मत्तारिसङ्ग्रामे देशविप्लवे ॥३६॥

उपसर्गम् ऋतानाञ्च दाहे ब्रह्म विदान् तथा ।
सत्रि व्रति ब्रह्मत् तारि सङ्ग्रामे देश विप्लवे ॥ ३६ ॥

दाने यज्ञे विवाहे च सद्यः शौचं विधीयते ।
विप्रगोनृपहन्तॄणामनुक्तं चात्मघातिनां ॥३७॥

दाने यज्ञे विवाहे च सद्यस् शौचम् विधीयते ।
विप्र गोनृप हन्तॄणाम् अनुक्तम् च आत्म घातिनाम् ॥ ३७ ॥

असाध्यव्याधियुक्तस्य स्वाध्याये चाक्षमस्य च ।
प्रायश्चित्तमनुज्ञातमग्नितोयप्रवेशनं ॥३८॥

असाध्य व्याधि युक्तस्य स्वाध्याये च अक्षम् अस्य च ।
प्रायश्चित्तम् अनुज्ञातम् अग्नि तोय प्रवेशनम् ॥ ३८ ॥

अपमानात्तथा क्रोधात्स्नेहात्परिभवाद्भयात् ।
उद्बध्य म्रियते नारी पुरुषो वा कथञ्चन ॥३९॥

अपमानात् तथा क्रोधात् स्नेहात् परिभवात् भयात् ।
उद्बध्य म्रियते नारी पुरुषः वा कथञ्चन ॥ ३९ ॥

आत्मघाती चैकलक्षं वसेत्स नरके शुचौ ।
वृद्धः श्रौतस्मृतेर्लुप्तः परित्यजति यस्त्वसून् ॥४०॥

आत्म घाती च एक लक्षम् वसेत् स नरके शुचौ ।
वृद्धः श्रौत स्मृतेः लुप्तः परित्यजति यः तु असून् ॥ ४० ॥

त्रिरात्रं तत्र शाशौचं द्वितीये चास्थिसञ्चयं ।
तृतीये तूदकं कार्यं चतुर्थे श्राद्धमाचरेत् ॥४१॥

त्रि रात्रम् तत्र शाशौचम् द्वितीये च अस्थि सञ्चयम् ।
तृतीये तु उदकम् कार्यम् चतुर्थे श्राद्धम् आचरेत् ॥ ४१ ॥

विद्युदग्निहतानाञ्च त्र्यहं शुद्धिः सपिण्डिके ।
पाषण्डाश्रिता भर्तृघ्न्यो नाशौचोदकगाः स्त्रियः ॥४२॥

विद्युत् अग्नि हत अनाञ्च त्रि अहम् शुद्धिः सपिण्डिके ।
पाषण्ड आश्रिता भर्तृ घ्न्यः न आशौच उदक गाः स्त्रियः ॥ ४२ ॥

पितृमात्रादिपाते तु आर्द्रवासा ह्युपोषितः ।
अतीतेब्दे प्रकुर्वीत प्रेतकार्यं यथाविधि ॥४३॥

पितृमात्र आदि पाते तु आर्द्र वासा हि उपोषितः ।
अतीतेब्दे प्रकुर्वीत प्रेत कार्यम् यथाविधि ॥ ४३ ॥

यः कश्चित्तु हरेत्प्रेतमसपिण्डं कथञ्चन ।
स्नात्वा स्चेलः स्पृष्ट्वाग्निं घृतं प्राश्य विशुद्ध्यति ॥४४॥

यः कश्चिद् तु हरेत् प्रेतम् असपिण्डम् कथञ्चन ।
स्नात्वा स्चेलः स्पृष्ट्वा अग्निम् घृतम् प्राश्य विशुद्धि अति ॥ ४४ ॥

यद्यन्नमत्ति तेषान्तु दशाहेनैव शुद्ध्यति ।
अनदन्नन्नमह्न्येव न वै तस्मिन् गृहे वसेत् ॥४५॥

यदि अन्नम् अत्ति तेषान्तु दश अहेन एव शुद्धि अति ।
अनदन् अन्नमह्नि एव न वै तस्मिन् गृहे वसेत् ॥ ४५ ॥

अनाथं व्राह्मणं प्रेतं ये वहन्ति द्विजातयः ।
पदे पदे यज्ञफलं शुद्धिः स्यात्स्नानमात्रतः ॥४६॥

अनाथम् व्राह्मणम् प्रेतम् ये वहन्ति द्विजातयः ।
पदे पदे यज्ञ फलम् शुद्धिः स्यात् स्नान मात्रतः ॥ ४६ ॥

प्रेतीभूतं द्विजः शूद्रमनुगच्छंस्त्र्यहाच्छुचिः ।
मृतस्य बान्धवैः सार्धं कृत्वा च परिदेवनं ॥४७॥

प्रेतीभूतम् द्विजः शूद्रम् अनुगच्छन् त्रि अहात् शुचिः ।
मृतस्य बान्धवैः सार्धम् कृत्वा च परिदेवनम् ॥ ४७ ॥

वर्जयेत्तदहोरात्रं दानश्राद्धादि कामतः ।
शूद्रायाः प्रसवो गेहे शूद्रस्य मरणं तथा ॥४८॥

वर्जयेत् तत् अहोरात्रम् दान श्राद्ध आदि कामतः ।
शूद्रायाः प्रसवः गेहे शूद्रस्य मरणम् तथा ॥ ४८ ॥

भाण्डानि तु परित्यज्य त्र्यहाद्भूलेपतः शुचिः ।
न विप्रं स्वेषु तिष्ठत्सु मृतं शूद्रेण नाययेत् ॥४९॥

भाण्डानि तु परित्यज्य त्रि अहात् भू लेपतः शुचिः ।
न विप्रम् स्वेषु तिष्ठत्सु मृतम् शूद्रेण नाययेत् ॥ ४९ ॥

नयेत्प्रेतं स्नापितञ्च पूजितं कुसुमैर्दहेत् ।
नग्नदेहं दहेन्नैव किञ्चिद्देहं परित्यजेत् ॥५०॥

नयेत् प्रेतम् स्नापि तञ्च पूजितम् कुसुमैः दहेत् ।
नग्न देहम् दहेत् न एव किञ्चिद् देहम् परित्यजेत् ॥ ५० ॥

गोत्रजस्तु गृहीत्वा तु चितां चारोपयेत्तदा ।
आहिताग्निर्यथान्यायं दग्धव्यस्तिभिरग्निभिः ॥५१॥

गोत्र जः तु गृहीत्वा तु चिताम् च आरोपयेत् तदा ।
आहिताग्निः यथान्यायम् दग्ध व्यस्तिभिः अग्निभिः ॥ ५१ ॥

अनाहिताग्निरेकेन लौकिकेनापरस्तथा ।
अस्मात्त्वमभिजातोऽसि त्वदयं जायतां पुनः ॥५२॥

अनाहिताग्निः एकेन लौकिकेन अपरः तथा ।
अस्मात् त्वम् अभिजातः असि त्वद् अयम् जायताम् पुनर् ॥ ५२ ॥

असौ स्वर्गाय लोकाय सुखाग्निं प्रददेत्सुतः ।
सकृत्प्रसिञ्चन्त्युदकं नामगोत्रेण बान्धवाः ॥५३॥

असौ स्वर्गाय लोकाय सुख अग्निम् प्रददेत् सुतः ।
सकृत् प्रसिञ्चन्ति उदकम् नाम गोत्रेण बान्धवाः ॥ ५३ ॥

एवं मातामहाचार्यप्रेतानाञ्चोदकक्रिया ।
काम्योदकं सखिप्रेतस्वस्रीयश्वश्रुरर्त्विजां ॥५४॥

एवम् मातामह आचार्य प्रेत अनाञ्च उदक क्रिया ।
काम्य उदकम् सखि प्रेत स्वस्रीय श्वश्रुः अऋत्विजाम् ॥ ५४ ॥

अपो नः शोशुचिदयं दशाहञ्च सुतोऽर्पयेत् ।
ब्राह्मणे दशपिण्डाः स्युः क्षत्रिये द्वादश स्मृताः ॥५५॥

अपः नः शोशुचि दयम् दशा हञ्च सुतः अर्पयेत् ।
ब्राह्मणे दश पिण्डाः स्युः क्षत्रिये द्वादश स्मृताः ॥ ५५ ॥

वैश्ये पञ्चदश प्रोक्ताः शूद्रे त्रिंशत्प्रकीर्तिता ।
पुत्रो वा पुत्रिकान्यो वा पिण्डं दद्याच्च पुत्रवत् ॥५६॥

वैश्ये पञ्चदश प्रोक्ताः शूद्रे त्रिंशत् प्रकीर्तिता ।
पुत्रः वा पुत्रिका अन्यः वा पिण्डम् दद्यात् च पुत्र वत् ॥ ५६ ॥

विदिश्य निम्बपत्राणि नियतो द्वारि वेश्मनः ।
आचम्य चाग्निमुदकं गोमयं गौरसर्षपान् ॥५७॥

विदिश्य निम्ब पत्राणि नियतः द्वारि वेश्मनः ।
आचम्य च अग्निम् उदकम् गोमयम् गौरसर्षपान् ॥ ५७ ॥

प्रविशेयुः समालभ्य कृत्वाश्मनि पदं शनैः ।
अक्षरलवणान्नः स्युर्निर्मांसा भूमिशायिनः ॥५८॥

प्रविशेयुः समालभ्य कृत्वा अश्मनि पदम् शनैस् ।
अक्षर लवण अन्नः स्युः निर्मांसा भूमि शायिनः ॥ ५८ ॥

क्रीतलब्धाशनाः स्नाता आदिकर्ता दशाहकृत् ।
अभावे ब्रह्मचारी तु कुर्यात्पिण्डोदकादिकं ॥५९॥

क्रीत लब्ध अशनाः स्नाता आदिकर्ता दश अह कृत् ।
अभावे ब्रह्मचारी तु कुर्यात् पिण्ड उदक आदिकम् ॥ ५९ ॥

यथेदं शावमाशौचं सपिण्डेषु विधीयते ।
जननेप्येवं स्यान्निपुणां शुद्धिमिच्छतां ॥६०॥

यथा इदम् शावम् आशौचम् सपिण्डेषु विधीयते ।
जननेपि एवम् स्यात् निपुणाम् शुद्धिम् इच्छताम् ॥ ६० ॥

सर्वेषां शावमाशौचं मातापित्रोश्च सूतकं ।
सूतकं मातुरेव स्यादुपस्पृश्य पिता शुचिः ॥६१॥

सर्वेषाम् शावम् आशौचम् माता पित्रोः च सूतकम् ।
सूतकम् मातुः एव स्यात् उपस्पृश्य पिता शुचिः ॥ ६१ ॥

पुत्रजन्मदिने श्राद्धं कर्तव्यमिति निश्चितं ।
तदहस्तत्प्रदानार्थं गोहिरण्यादिवाससां ॥६२॥

पुत्र जन्म दिने श्राद्धम् कर्तव्यम् इति निश्चितम् ।
तद् अहर् तद् प्रदान अर्थम् गो हिरण्य आदि वाससाम् ॥ ६२ ॥

मरणं मरणेनैव सूतकं सूतकेन तु ।
उभयोरपि यत्पूर्वं तेनाशौचेन शुद्ध्यति ॥६३॥

मरणम् मरणेन एव सूतकम् सूतकेन तु ।
उभयोः अपि यत् पूर्वम् तेन आशौचेन शुद्धि अति ॥ ६३ ॥

सूतके मृतकं चेत्स्यान्मृतके त्वथ सूतकं ।
तत्राधिकृत्य मृतकं शौचं कुर्यान्न सूतकं ॥६४॥

सूतके मृतकम् चेद् स्यात् मृतके तु अथ सूतकम् ।
तत्र अधिकृत्य मृतकम् शौचम् कुर्यात् न सूतकम् ॥ ६४ ॥

समानं लघ्वशौचन्तु प्रथमेन समापयेत् ।
असमानं द्वितीयेन धर्मराजवचो यथा ॥६५॥

समानम् लघु अशौचन्तु प्रथमेन समापयेत् ।
असमानम् द्वितीयेन धर्मराज वचः यथा ॥ ६५ ॥

शावान्तः शाव आयाते पूर्वाशौचेन शुद्ध्यति ।
गुरुणा लघु बाध्येत लघुना नैव तद्गुरु ॥६६॥

शाव अन्तः शाव आयाते पूर्व आशौचेन शुद्धि अति ।
गुरुणा लघु बाध्येत लघुना न एव तद् गुरु ॥ ६६ ॥

मृतके सूतके वापि रात्रिमध्येऽन्यदापतेत् ।
तच्छेषेणैव सुद्ध्येरन् रात्रिशेषे द्व्यहाधिकात् ॥६७॥

मृतके सूतके वा अपि रात्रि मध्ये अन्यत् आपतेत् ।
तद् शेषेण एव सुद्ध्येरन् रात्रि शेषे द्वि अह अधिकात् ॥ ६७ ॥

प्रभाते यद्यशौचं स्याच्छुद्धेरंश्च त्रिभिर्दिनैः ।
उभयत्र दशाहानि कुलस्यान्नं न भुज्यते ॥६८॥

प्रभाते यदि अशौचम् स्यात् शुद्धेरन् च त्रिभिः दिनैः ।
उभयत्र दश अहानि कुलस्य अन्नम् न भुज्यते ॥ ६८ ॥

दानादि निनिवर्तेत कुलस्यान्नं न भुज्यते ।
अज्ञाते पातकं नाद्ये भोक्तुरेकमहोऽन्यथा ॥६९॥

दान आदि निनिवर्तेत कुलस्य अन्नम् न भुज्यते ।
अज्ञाते पातकम् न आद्ये भोक्तुः एकम् अहः अन्यथा ॥ ६९ ॥

॥ अध्यायः १५९ ॥

अध्याय {१५९ } ।
अथैकोनषष्ट्यधिकशततमोऽध्यायः ।
असंस्कृतादिशौचं ।
पुष्कर उवाच ।
संस्कृतस्यासंस्कृतस्य स्वर्गो मोक्षो हरिम्मृतेः ।
अस्थ्नाङ्गङ्गाम्भसि क्षेपात्प्रेतस्याभ्युदयो भवेत् ॥१॥

अध्याय {१५९ } ।
अथ एकोनषष्ट्यधिक शततमः अध्यायः ।
असंस्कृत आदि शौचम् ।
पुष्कर उवाच ।
संस्कृतस्य असंस्कृतस्य स्वर्गः मोक्षः हरिम्मृतेः ।
अस्थ्न अङ्गङ्ग अम्भसि क्षेपात् प्रेतस्य अभ्युदयः भवेत् ॥ १ ॥

गङ्गातोये नरस्यास्थि यावत्तावद्दिवि स्थितिः ।
आत्मनस्त्यागिनां नास्ति पतितानां तथा क्रिया ॥२॥

गङ्गा तोये नरस्य अस्थि यावत् तावत् दिवि स्थितिः ।
आत्मनः त्यागिनाम् न अस्ति पतितानाम् तथा क्रिया ॥ २ ॥

तेषामपि तथा गाङ्गे तोयेऽस्थ्नां पतनं हितं ।
तेषां दत्तं जलं चान्नं गगने तत्प्रलीयते ॥३॥

तेषाम् अपि तथा गाङ्गे तोये अस्थ्नाम् पतनम् हितम् ।
तेषाम् दत्तम् जलम् च अन्नम् गगने तत् प्रलीयते ॥ ३ ॥

अनुग्रहेण महता प्रेतस्य पतितस्य च ।
नारायणबलिः कार्यस्तेनानुग्रहमश्नुते ॥४॥

अनुग्रहेण महता प्रेतस्य पतितस्य च ।
नारायण बलिः कार्यः तेन अनुग्रहम् अश्नुते ॥ ४ ॥

अक्षयः पुण्डरीकाक्षस्तत्र दत्तं न नश्यति ।
पतनात्त्रायते यस्मात्तस्मात्पात्रं जनार्दनः ॥५॥

अक्षयः पुण्डरीकाक्षः तत्र दत्तम् न नश्यति ।
पतनात् त्रायते यस्मात् तस्मात् पात्रम् जनार्दनः ॥ ५ ॥

पततां भुक्तिमुक्त्यादिप्रद एको हरिर्ध्रुवं ।
दृष्ट्वा लोकान्म्रियमाणान् सहायं धर्ममाचरेत् ॥६॥

पतताम् भुक्ति मुक्ति आदि प्रद एकः हरिः ध्रुवम् ।
दृष्ट्वा लोकान् म्रियमाणान् सहायम् धर्मम् आचरेत् ॥ ६ ॥

मृतोऽपि बान्धवः शक्तो नानुगन्तुं नरं मृतं ।
जायावर्जं हि सर्वस्य याम्यः पन्था विभिद्यते ॥७॥

मृतः अपि बान्धवः शक्तः न अनुगन्तुम् नरम् मृतम् ।
जाया अर्जम् हि सर्वस्य याम्यः पन्था विभिद्यते ॥ ७ ॥

धर्म एको व्रजत्येनं यत्र क्वचन गामिनं ।
श्वः कार्यमद्य कुर्वीत पूर्वाह्णे चापराह्णिकं ॥८॥

धर्म एकः व्रजति एनम् यत्र क्वचन गामिनम् ।
श्वस् कार्यम् अद्य कुर्वीत पूर्वाह्णे च अपराह्णिकम् ॥ ८ ॥

न हि प्रतीक्षते मृत्युः कृतः वास्य न वा कृतं ।
क्षेत्रापणगृहासक्तमन्यत्रगतमानसं ॥९॥

न हि प्रतीक्षते मृत्युः कृतः वा अस्य न वा कृतम् ।
क्षेत्र आपण गृह आसक्तम् अन्यत्र गत मानसम् ॥ ९ ॥

वृकीवीरणमासाद्य मृत्युरादाय गच्छति ।
न कालस्य प्रियः कश्चिद्द्वेष्यश्चास्य न विद्यते ॥१०॥

वृकी वीरणम् आसाद्य मृत्युः आदाय गच्छति ।
न कालस्य प्रियः कश्चिद् द्वेष्यः च अस्य न विद्यते ॥ १० ॥

आयुष्ये कर्मणि क्षीणे प्रसह्य हरिते जनं ।
नाप्राप्तकालो म्रियते विद्धः शरशतैरपि ॥११॥

आयुष्ये कर्मणि क्षीणे प्रसह्य हरिते जनम् ।
न अप्राप्त कालः म्रियते विद्धः शर शतैः अपि ॥ ११ ॥

कुशाग्रेणापि संस्पृष्टः प्राप्तकालो न जीवति ।
औषधानि न मन्त्राद्यास्त्रायन्ते मृत्युनान्वितं ॥१२॥

कुश अग्रेण अपि संस्पृष्टः प्राप्त कालः न जीवति ।
औषधानि न मन्त्र आद्याः त्रायन्ते मृत्युना अन्वितम् ॥ १२ ॥

वत्सवत्प्राकृतं कर्म कर्तारं विन्दति ध्रुवं ।
अव्यक्तादि व्यक्तमध्यमव्यक्तनिधनं जगत् ॥१३॥

वत्स वत् प्राकृतम् कर्म कर्तारम् विन्दति ध्रुवम् ।
अव्यक्त आदि व्यक्त मध्यम् अव्यक्त निधनम् जगत् ॥ १३ ॥

कौमारादि यथा देहे तथा देहान्तरागमः ।
नवमन्यद्यथा वस्त्रं गृह्णात्येवं शरीरिकं ॥१४॥

कौमार आदि यथा देहे तथा देह अन्तर आगमः ।
नवम् अन्यत् यथा वस्त्रम् गृह्णाति एवम् शरीरिकम् ॥ १४ ॥

देही नित्यमवध्योऽयं यतः शोकं ततस्त्यजेत् ॥१५॥

देही नित्यम् अवध्यः अयम् यतस् शोकम् ततस् त्यजेत् ॥ १५ ॥

॥ अध्यायः १६० ॥

वानप्रस्थाश्रमः ।
पुष्कर उवाच ।
वानप्रस्थयतीनाञ्च धर्मं वक्ष्येऽधुना शृणु ।
जटित्वमग्निहोत्रित्वं भूशय्याजिनधारणं ॥१॥

वानप्रस्थ आश्रमः ।
पुष्कर उवाच ।
वानप्रस्थयतीनाञ्च धर्मम् वक्ष्ये अधुना शृणु ।
जटि त्वम् अग्नि होत्रि त्वम् भू शय्या अजिन धारणम् ॥ १ ॥

वने वासः पयोमूलनीवारफलवृत्तिता ।
प्रतिग्रहनिवृत्तिश्च त्रिःस्नानं ब्रह्मचारिता ॥२॥

वने वासः पयः मूल नीवार फल वृत्ति ता ।
प्रतिग्रह निवृत्तिः च त्रिस् स्नानम् ब्रह्मचारिता ॥ २ ॥

देवातिथीनां पूजा च धर्मोऽयं वनवासिनः ।
गृही ह्यपत्यापत्यञ्च दृष्ट्वारण्यं समाश्रयेत् ॥३॥

देव अतिथीनाम् पूजा च धर्मः अयम् वन वासिनः ।
गृही हि अपत्य अपत्यञ्च दृष्ट्वा अरण्यम् समाश्रयेत् ॥ ३ ॥

तृतीयमायुषो भागमेकाकी वा सभार्यकः ।
ग्रीष्मे पञ्चतपा नित्यं वर्षास्वभ्राविकाशिकः ॥४॥

तृतीयम् आयुषः भागम् एकाकी वा स भार्यकः ।
ग्रीष्मे पञ्चतपा नित्यम् वर्षासु अभ्राविकाशिकः ॥ ४ ॥

आर्द्रवासाश्च हेमन्ते तपश्चोग्रञ्चरेद्बली ।
अपरावृत्तिमास्थाय व्रजेद्दिशमजिह्मगः ॥५॥

आर्द्र वासाः च हेमन्ते तपः च उग्रञ्चरेत् बली ।
अपरावृत्तिम् आस्थाय व्रजेत् दिशम जिह्म गः ॥ ५ ॥

॥ अध्यायः १६१ ॥

पुष्कर उवाच ।
यतिर्धर्मं प्रवक्ष्यामि ज्ञानमोक्षादिदर्शकं ।
चतुर्धमायुषो भागं प्राप्य सङ्गात्परिवर्जयेत् ॥१॥

पुष्कर उवाच ।
यतिः धर्मम् प्रवक्ष्यामि ज्ञान मोक्ष आदि दर्शकम् ।
चतुर्धम आयुषः भागम् प्राप्य सङ्गात् परिवर्जयेत् ॥ १ ॥

यदह्नि विरजेद्धीरस्तदह्नि च परिव्रजेत् ।
प्रजापत्यां निरूप्येष्टिं सर्वदेवसदक्षिणां ॥२॥

यत् अह्नि विरजेत् धीरः तत् अह्नि च परिव्रजेत् ।
प्रजापत्याम् निरूप्य इष्टिम् सर्व देव सदक्षिणाम् ॥ २ ॥

आत्मन्यग्नीन् समारोप्य प्रव्रजेद्ब्राह्मणो गृहात् ।
एक एव चरेन्नित्यं ग्रासमन्नाथमाश्रयेत् ॥३॥

आत्मनि अग्नीन् समारोप्य प्रव्रजेत् ब्राह्मणः गृहात् ।
एक एव चरेत् नित्यम् ग्रासमन्नाथम् आश्रयेत् ॥ ३ ॥

उपेक्षकोऽसिञ्चयिको मुनिर्ज्ञानसमन्वितः ।
कपालं वृक्षमूलञ्च कुचेलमसहायाता ॥४॥

उपेक्षकः असिञ्चयिको मुनिः ज्ञान समन्वितः ।
कपालम् वृक्ष मूलञ्च कु चेलम् असहा आयाता ॥ ४ ॥

समता चैव सर्वस्मिन्नेतन्मुक्तस्य लक्षणं ।
नाभिनन्देन मरणं नाभिनन्देत जीवनं ॥५॥

सम ता च एव सर्वस्मिन् एतत् मुक्तस्य लक्षणम् ।
न अभिनन्देन मरणम् न अभिनन्देत जीवनम् ॥ ५ ॥

कालमेव प्रतीक्षेत निदेशं भृतको यथा ।
दृष्टिपूतं न्यसेत्पादं वस्त्रपूतं जलं पिवेत् ॥६॥

कालम् एव प्रतीक्षेत निदेशम् भृतकः यथा ।
दृष्टि पूतम् न्यसेत् पादम् वस्त्र पूतम् जलम् पिवेत् ॥ ६ ॥

सत्यपूतां वदेद्वाचं मनःपूतं समाचरेत् ।
अलावुदारुपत्राणि मृण्मयं वैष्णवं यतेः ॥७॥

सत्य पूताम् वदेत् वाचम् मनः पूतम् समाचरेत् ।
अला उदारु पत्राणि मृण्मयम् वैष्णवम् यतेः ॥ ७ ॥

विधूमे न्यस्तमुषले व्यङ्गारे भुक्तवज्जने ।
वृत्ते शरावसम्पाते भिक्षां नित्यं यतिश्चरेत् ॥८॥

विधूमे न्यस्त मुषले व्यङ्गारे भुक्तवत् जने ।
वृत्ते शराव सम्पाते भिक्षाम् नित्यम् यतिः चरेत् ॥ ८ ॥

मधूकरमसङ्क्लिप्तं प्राक्प्रणीतमयाचितं ।
तात्कालिकञ्चोपपन्नं भैक्षं पञ्चविधं स्मृतं ॥९॥

मधूकरम सङ्क्लिप्तम् प्राच् प्रणीतम् अयाचितम् ।
तात्कालि कञ्चा उपपन्नम् भैक्षम् पञ्चविधम् स्मृतम् ॥ ९ ॥

पाणिपात्री भवेद्वापि पात्रे पात्रात्समाचरेत् ।
अवेक्षेत गतिं नॄणां कर्मदोषसमुद्भवां ॥१०॥

पाणि पात्री भवेत् वा अपि पात्रे पात्रात् समाचरेत् ।
अवेक्षेत गतिम् नॄणाम् कर्म दोष समुद्भवाम् ॥ १० ॥

शुद्धभावश्चरेद्भर्मं यत्र तत्राश्रमे रतः ।
समः सर्वेषु भूतेषु न लिङ्गं धर्मकारणं ॥११॥

शुद्ध भावः चरेत् भर्मम् यत्र तत्र आश्रमे रतः ।
समः सर्वेषु भूतेषु न लिङ्गम् धर्म कारणम् ॥ ११ ॥

फलं कतकवृक्षस्य यद्यप्यम्बुप्रसादकं ।
न नामग्रहणादेव तस्य वारि प्रसीदति ॥१२॥

फलम् कतक वृक्षस्य यदि अपि अम्बु प्रसादकम् ।
न नाम ग्रहणात् एव तस्य वारि प्रसीदति ॥ १२ ॥

अजिह्मः पण्डकः पङ्गुरन्धो बधिर एव च ।
सद्भिश्च मुच्यते मद्भिरज्ञानात्संसृतो द्विजः ॥१३॥

अजिह्मः पण्डकः पङ्गुः अन्धो बधिर एव च ।
सद्भिः च मुच्यते मद्भिः अज्ञानात् संसृतः द्विजः ॥ १३ ॥

अह्नि रात्र्याञ्च यान् जन्तून् हिनस्त्यज्ञानतो यतिः ।
तेषां स्नात्वा विशुद्ध्यर्थं प्राणायामान् षडाचरेत् ॥१४॥

अह्नि रात्र्याञ्च यान् जन्तून् हिनस्ति अज्ञानतः यतिः ।
तेषाम् स्नात्वा विशुद्धि अर्थम् प्राणायामान् षष् आचरेत् ॥ १४ ॥

अस्थिस्थूणं स्नायुयुतं मांसशोणितलेपनं ।
चर्मावनद्धं दुर्गन्धं पूर्णं मूत्रपुरीषयोः ॥१५॥

अस्थि स्थूणम् स्नायु युतम् मांस शोणित लेपनम् ।
चर्म अवनद्धम् दुर्गन्धम् पूर्णम् मूत्र पुरीषयोः ॥ १५ ॥

जराशोकसमाविष्टं रोगायतनमातुरं ।
रजस्वलमनित्यञ्च भूतावासमिमन्त्यजेत् ॥१६॥

जरा शोक समाविष्टम् रोग आयतनम् आतुरम् ।
रजस्वलम् अनित्यञ्च भूतौ आसमिमन्त्यजेत् ॥ १६ ॥

धृतिः क्षमा दमोऽस्तेयं शौचमिन्द्रियनिग्रहः ।
ह्रीर्विद्या सत्यमक्रोधो दशकं धर्मलक्षणं ॥१७॥

धृतिः क्षमा दमः अस्तेयम् शौचम् इन्द्रिय निग्रहः ।
ह्रीः विद्या सत्यम् अक्रोधः दशकम् धर्म लक्षणम् ॥ १७ ॥

चतुर्विधं भैक्षवस्तु कुटीरकवहूदके ।
हंसः परमहंसश्च यो यः पश्चात्स उत्तमः ॥१८॥

चतुर्विधम् भैक्ष वस्तु कुटीरक वहु उदके ।
हंसः परमहंसः च यः यः पश्चात् स उत्तमः ॥ १८ ॥

एकदण्डी त्रिदण्डी वा योगी मुच्यते बन्धनात् ।
अहिंसा सत्यमस्तेयं ब्रह्मचर्यापरिग्रहौ ॥१९॥

एकदण्डी त्रिदण्डी वा योगी मुच्यते बन्धनात् ।
अहिंसा सत्यम् अस्तेयम् ब्रह्मचर्य अपरिग्रहौ ॥ १९ ॥

यमाः पञ्चाथ नियमाः शौचं सन्तोषणन्तपः ।
स्वाध्यायेश्वरपूजा च पद्मकाद्यासनं यतेः ॥२०॥

यमाः पञ्च अथ नियमाः शौचम् सन्तोषणन्तपः ।
स्वाध्याय ईश्वर पूजा च पद्मक आदि आसनम् यतेः ॥ २० ॥

प्राणायामस्तु द्विविधः स गर्भोऽगर्भ एव च ।
जपध्यानयुतो गर्भो विपरीतस्त्वगर्भकः ॥२१॥

प्राणायामः तु द्विविधः स गर्भः अगर्भ एव च ।
जप ध्यान युतः गर्भः विपरीतः तु अगर्भकः ॥ २१ ॥

प्रत्येकं त्रिविधं सोपि पूरकुम्भकरेचकैः ।
पूरणात्पूरको वायोर्निश्चलत्वाच्च कुम्भकः ॥२२॥

प्रत्येकम् त्रिविधम् सा उपि पूर कुम्भक रेचकैः ।
पूरणात् पूर कः वायोः निश्चल त्वात् च कुम्भकः ॥ २२ ॥

रेचनाद्रेचकः प्रोक्तो मात्राभेदेन च त्रिधा ।
द्वादशात्तु चतुर्विंशः षट्त्रिंशन्मात्रिकोऽपरः ॥२३॥

रेचनात् रेचकः प्रोक्तः मात्रा भेदेन च त्रिधा ।
द्वादशात् तु चतुर्विंशः षट्त्रिंशत् मात्रिकः अपरः ॥ २३ ॥

तालो लघ्वक्षरो मात्रा प्रणवादि चरेच्छनैः ।
प्रत्याहारो जापकानां ध्यानमीश्वरचिन्तनं ॥२४॥

तालः लघु अक्षरः मात्रा प्रणव आदि चरेत् शनैस् ।
प्रत्याहारः जापकानाम् ध्यानम् ईश्वर चिन्तनम् ॥ २४ ॥

मनोधृतिर्धारणा स्यात्समाधिर्ब्रह्मणि स्थितिः ।
अयमात्मा परं ब्रह्म सत्यं ज्ञानमनन्तकं ॥२५॥

मनः धृतिः धारणा स्यात् समाधिः ब्रह्मणि स्थितिः ।
अयम् आत्मा परम् ब्रह्म सत्यम् ज्ञानम् अनन्तकम् ॥ २५ ॥

विज्ञानमानन्दं ब्रह्म तत्त्वमस्य ।
अहमस्मि तत् ।
परं ब्रह्म ज्योतिरात्मा वासुदेवो विमुक्त ॐ ॥२६॥

विज्ञानम् आनन्दम् ब्रह्म तत् त्वम् अस्य ।
अहम् अस्मि तत् ।
परम् ब्रह्म ज्योतिः आत्मा वासुदेवः विमुक्त आऊं ॥ २६ ॥

देहेन्द्रियमनोबुद्धिप्राणाहङ्कारवर्जितं ।
जाग्रत्स्वप्नसुसुप्त्यादिमुक्तं ब्रह्म तुरोयकं ॥२७॥

देह इन्द्रिय मनः बुद्धि प्राण अहङ्कार वर्जितम् ।
जाग्रत् स्वप्न सु सुप्ति आदि मुक्तम् ब्रह्म तुरोयकम् ॥ २७ ॥

नित्यशुद्धबुद्धयुक्तसत्यमानन्दमद्वयं ।
अहं ब्रह्म परं ज्योतिरक्षरं सर्वगं हरिः ॥२८॥

नित्य शुद्ध बुद्ध युक्त सत्यम् आनन्दम् अद्वयम् ।
अहम् ब्रह्म परम् ज्योतिः अक्षरम् सर्व गम् हरिः ॥ २८ ॥

सोऽसावादित्यपुरुषः सोऽसावहमखण्ड ॐ ।
सर्वारम्भपरित्यागी समदुःखसुखं क्षमी ॥२९॥

सः असौ आदित्य पुरुषः सः असौ अहम् अखण्ड आऊं ।
सर्व आरम्भ परित्यागी सम दुःख सुखम् क्षमी ॥ २९ ॥

भावशुद्धश्च ब्रह्माण्डं भित्त्वा ब्रह्म भवेन्नरः ।
आषढ्यां पौर्णमास्याञ्च चातुर्मास्यं व्रतञ्चरेत् ॥३०॥

भाव शुद्धः च ब्रह्माण्डम् भित्त्वा ब्रह्म भवेत् नरः ।
आषढ्याम् पौर्णमास्य अञ्च चातुर्मास्यम् व्रतञ्चरेत् ॥ ३० ॥

ततो ज्रजेत्नवम्यादौ ह्यृतुसन्धिषु वापयेत् ।
प्रायश्चित्तं यतीनाञ्च ध्यानं वायुयमस्तथा ॥३१॥

ततस् ज्रजेत् नवम्य आदौ हि ऋतु सन्धिषु वापयेत् ।
प्रायश्चित्तम् यतीनाञ्च ध्यानम् वायु यमः तथा ॥ ३१ ॥

॥ अध्यायः १६२ ॥

धर्मशास्त्रकथनं ।
पुष्कर उवाच ।
मनुर्विष्णुर्याज्ञवल्को हारीतोऽत्रिर्यमोऽङिगिराः ।
वसिष्ठदक्षसंवर्तशातातपपराशराः ॥१॥

धर्म शास्त्र कथनम् ।
पुष्कर उवाच ।
मनुः विष्णुः याज्ञवल्कः हारीतः अत्रिः यमः अङिगिराः ।
वसिष्ठ दक्ष संवर्त शातातप पराशराः ॥ १ ॥

आपस्तम्बोशनोव्यासाः कात्ययनबृहस्पती ।
गोतमः शङ्खलिखितौ धर्ममेते यथाब्रुवन् ॥२॥

आपस्तम्ब उशनः व्यासाः कात्ययन बृहस्पती ।
गोतमः शङ्ख लिखितौ धर्मम् एते यथा अब्रुवन् ॥ २ ॥

तथा वक्ष्ये समासेन भुक्तिमुक्तिप्रदं शृणु ।
प्रवृत्तञ्च निवृत्तञ्च द्विविधङ्कर्म वैदिकं ॥३॥

तथा वक्ष्ये समासेन भुक्ति मुक्ति प्रदम् शृणु ।
प्रवृत्तञ्च निवृत्तञ्च द्विविधङ्कर्म वैदिकम् ॥ ३ ॥

काम्यं कर्म प्रवृत्तं स्यान्निवृत्तं ज्ञानपूर्वकं ।
वेदाभ्यासस्तपो ज्ञानमिन्दियाणाञ्च संयमः ॥४॥

काम्यम् कर्म प्रवृत्तम् स्यात् निवृत्तम् ज्ञान पूर्वकम् ।
वेद अभ्यासः तपः ज्ञानम् इन्दियाणाञ्च संयमः ॥ ४ ॥

अहिंसा गुरुसेवा च निःश्रेयसकरं परं ।
सर्वेषामपि चैतेषामत्मज्ञानं परं स्मृतं ॥५॥

अहिंसा गुरु सेवा च निःश्रेयस करम् परम् ।
सर्वेषाम् अपि च एतेषाम् अत्म ज्ञानम् परम् स्मृतम् ॥ ५ ॥

तच्चग्र्यं सर्वविद्यानां प्राप्यते ह्यमृतं ततः ।
सर्वभूतेषु चात्मानं सर्वभूतानि चात्मनि ॥६॥

तत् चग्र्यम् सर्व विद्यानाम् प्राप्यते हि अमृतम् ततस् ।
सर्व भूतेषु च आत्मानम् सर्व भूतानि च आत्मनि ॥ ६ ॥

समम्पश्यन्नात्मयाजी स्वाराज्यमधिगच्छति ।
आत्मज्ञाने समे च स्याद्वेदाभ्यासे च यत्नवान् ॥७॥

समम्पश्यन् आत्म याजी स्वाराज्यम् अधिगच्छति ।
आत्म ज्ञाने समे च स्यात् वेद अभ्यासे च यत्नवान् ॥ ७ ॥

एतद्द्विजन्मसामर्थ्यं ब्राह्मणस्य विशेषतः ।
वेदशास्त्रार्थतत्त्वज्ञो यत्र तत्राश्रमे वसन् ॥८॥

एतत् द्विजन्म सामर्थ्यम् ब्राह्मणस्य विशेषतः ।
वेद शास्त्र अर्थ तत्त्व ज्ञः यत्र तत्र आश्रमे वसन् ॥ ८ ॥

इहैव लोके तिष्ठन् हि ब्रह्मभूयाय कल्प्यते ।
स्वाध्यायानामुपाकर्म श्रावण्यां श्रावणेन तु ॥९॥

इह एव लोके तिष्ठन् हि ब्रह्म भूयाय कल्प्यते ।
स्वाध्यायानाम् उपाकर्म श्रावण्याम् श्रावणेन तु ॥ ९ ॥

हस्ते चौषधिवारे च पञ्चम्यां श्रावणस्य वा ।
पौषमासस्य रोहिण्यामष्टकायामथापि वा ॥१०॥

हस्ते च ओषधि वारे च पञ्चम्याम् श्रावणस्य वा ।
पौष मासस्य रोहिण्याम् अष्टकायाम् अथ अपि वा ॥ १० ॥

जलान्ते छन्दसाङ्कुर्यादुत्सर्गं विधिवद्वहिः ।
त्र्यहं प्रेतेष्वनध्यायः शिष्यर्त्विग्गुरुबन्धुषु ॥११॥

जल अन्ते छन्दसाङ्कुर्यात् उत्सर्गम् विधिवत् वहिः ।
त्रि अहम् प्रेतेषु अनध्यायः शिष्य ऋत्विज् गुरु बन्धुषु ॥ ११ ॥

उपाकर्मणि चोत्सर्गं स्वशाखाश्रोत्रिये तथा ।
सन्ध्यागर्जितनिर्घाते भूकम्पोल्कानिपातने ॥१२॥

उपाकर्मणि च उत्सर्गम् स्व शाखा श्रोत्रिये तथा ।
सन्ध्या गर्जित निर्घाते भूकम्प उल्का निपातने ॥ १२ ॥

समाप्य वेदं ह्यनिशमारण्यकमधीत्य च ।
पञ्चदश्यां चतुर्दश्यामष्टम्यां राहुसूतके ॥१३॥

समाप्य वेदम् हि अनिशम् आरण्यकम् अधीत्य च ।
पञ्चदश्याम् चतुर्दश्याम् अष्टम्याम् राहुसूतके ॥ १३ ॥

ऋतुसन्धिषु भुक्त्वा वा श्राद्विकं प्रतिगृह्य च ।
पशुमण्डूकनकुलश्वाहिमार्जारशूकरैः ॥१४॥

ऋतु सन्धिषु भुक्त्वा वा श्राद्विकम् प्रतिगृह्य च ।
पशु मण्डूक नकुल श्व अहि मार्जार शूकरैः ॥ १४ ॥

कृतेन्तरे त्वहोरात्रं शक्रपाते तथोच्छ्रिये ।
श्वक्रोष्टुगर्धभोलूकमासवाणर्तुनिस्वने ॥१५॥

कृत इन्तरे तु अहोरात्रम् शक्र पाते तथा उच्छ्रिये ।
श्व क्रोष्टु गर्धभ उलूक मासवाण ऋतु निस्वने ॥ १५ ॥

अमेध्यशवशूद्रान्त्यश्मशानपतितान्तिके ।
अशुभासु च तारासु विद्युत्स्तनितसम्प्लवे ॥१६॥

अमेध्य शव शूद्र अन्त्य श्मशान पतित अन्तिके ।
अशुभासु च तारासु विद्युत् स्तनित सम्प्लवे ॥ १६ ॥

भुत्क्वार्द्रपाणिरम्भोन्तरर्धरात्रेऽतिमारुते ।
पांशुवर्षे दिशान्दाहे सन्ध्यानीहारभीतिषु ॥१७॥

भुत्क्व आर्द्र पाणिः अम्भोन्तर् अर्धरात्रे अति मारुते ।
पांशु वर्षे दिशान् दाहे सन्ध्या नीहार भीतिषु ॥ १७ ॥

धावतः प्राणिबाधे च विशिष्टे गृहमागते ।
खरोष्ट्रयानहस्त्यश्वनौकावृक्षादिरोहणे ॥१८॥

धावतः प्राणि बाधे च विशिष्टे गृहम् आगते ।
खर उष्ट्र यान हस्ति अश्व नौका वृक्ष आदि रोहणे ॥ १८ ॥

सप्तत्रिंशदनध्यायानेतांस्तात्कालिकान्विदुः ॥१९॥

सप्तत्रिंशत् अनध्यायान् एतान् तात्कालिकान् विदुः ॥ १९ ॥

॥ अध्यायः १६३ ॥

श्राद्धकल्पकथनं ।
पुष्कर उवाच ।
श्राद्धकल्पं प्रवक्ष्यामि भुक्तिमुक्तिप्रदं शृणु ।
निमन्त्र्य विप्रान् पूर्वेद्युः स्वागतेनापराह्णतः ॥१॥

श्राद्ध कल्प कथनम् ।
पुष्कर उवाच ।
श्राद्ध कल्पम् प्रवक्ष्यामि भुक्ति मुक्ति प्रदम् शृणु ।
निमन्त्र्य विप्रान् पूर्वेद्युस् स्वागतेन अपराह्णतः ॥ १ ॥

प्राच्योपवेशयेत्पीठे युग्मान्दैवेऽथ पित्रके ।
अयुग्मान् प्राङ्मुखान्दैवे त्रीन् पैत्रे चैकमेव वा ॥२॥

प्राच्य उपवेशयेत् पीठे युग्मान् दैवे अथ पित्रके ।
अयुग्मान् प्राङ्मुखान् दैवे त्रीन् पैत्रे च एकम् एव वा ॥ २ ॥

मातामहानामप्येवन्तन्त्रं वा वैश्यदेविकं ।
पाणिप्रक्षालनं दत्त्वा विष्टरार्थं कुशानपि ॥३॥

मातामहानाम् अपि एवन्तन्त्रम् वा वैश्य देविकम् ।
पाणि प्रक्षालनम् दत्त्वा विष्टर अर्थम् कुशान् अपि ॥ ३ ॥

आवाहयेदनुज्ञातो विश्वे देवास इत्यृचा ।
यवैरन्ववकीर्याथ भाजने सपवित्रके ॥४॥

आवाहयेत् अनुज्ञातः विश्वे देवास इति ऋचा ।
यवैः अन्ववकीर्य अथ भाजने स पवित्रके ॥ ४ ॥

शन्नोदेव्या पयः क्षिप्त्वा यवोसीति यवांस्तथा ।
यादिव्या इतिमन्त्रेण हस्ते ह्यर्घं विनिक्षिपेत् ॥५॥

शन्न उदेव्या पयः क्षिप्त्वा यवोसि इति यवान् तथा ।
यादिव्या इति मन्त्रेण हस्ते हि अर्घम् विनिक्षिपेत् ॥ ५ ॥

दत्वोदकं गन्धमाल्यं धूपदानं प्रदीपकं ।
अपसव्यं ततः कृत्वा पितॄणामप्रदक्षिणं ॥६॥

दत्वा उदकम् गन्ध माल्यम् धूप दानम् प्रदीपकम् ।
अपसव्यम् ततस् कृत्वा पितॄणाम् अप्रदक्षिणम् ॥ ६ ॥

द्विगुणांस्तु कुशान् कृत्वा ह्युशन्तस्त्वेत्यृचा पितॄन् ।
आवाह्य तदनुज्ञातो जपेदायान्तु न ः ततः ॥७॥

द्विगुणान् तु कुशान् कृत्वा हि उशन्तः त्वा इति ऋचा पितॄन् ।
आवाह्य तद् अनुज्ञातः जपेत् आयान्तु न ः ततस् ॥ ७ ॥

यवार्थास्तु तिलैः कार्याः कुर्यादर्घ्यादि पूर्ववत् ।
दत्त्वार्घ्यं संश्रवान् शेषान् पात्रे कृत्वा विधानतः ॥८॥

यव अर्थाः तु तिलैः कार्याः कुर्यात् अर्घ्य आदि पूर्ववत् ।
दत्त्वा अर्घ्यम् संश्रवान् शेषान् पात्रे कृत्वा विधानतः ॥ ८ ॥

पितृभ्यः स्थानमसीति न्युब्जं पात्रं करोत्यधः ।
अग्नौ करिष्य आदाय पृच्छत्यन्नं घृतप्लुतं ॥९॥

पितृभ्यः स्थानम् असि इति न्युब्जम् पात्रम् करोति अधस् ।
अग्नौ करिष्य आदाय पृच्छति अन्नम् घृत प्लुतम् ॥ ९ ॥

कुरुष्वेति ह्यनुज्ञातो हुत्वाग्नौ पितृयज्ञवत् ।
हुतशेषं प्रदद्यात्तु भाजनेषु समाहितः ॥१०॥

कुरुष्व इति हि अनुज्ञातः हुत्वा अग्नौ पितृ यज्ञ वत् ।
हुत शेषम् प्रदद्यात् तु भाजनेषु समाहितः ॥ १० ॥

यथालाभोपपन्नेषु रौप्येषु तु विशेषतः ।
दत्वान्नं पृथिवीपात्रमिति पात्राभिमन्त्रणं ॥११॥

यथा लाभ उपपन्नेषु रौप्येषु तु विशेषतः ।
दत्वा अन्नम् पृथिवी पात्रम् इति पात्र अभिमन्त्रणम् ॥ ११ ॥

कृत्वेदं विष्णुरित्यन्ने द्विजाङ्गुष्ठं निवेशयेत् ।
सव्याहृतिकां गायत्रीं मधुवाता इति त्यचं ॥१२॥

कृत्वा इदम् विष्णुः इति अन्ने द्विज अङ्गुष्ठम् निवेशयेत् ।
स व्याहृतिकाम् गायत्रीम् मधु वाता इति त्यचम् ॥ १२ ॥

जप्त्वा यथासुखं वाच्यं भुञ्जीरंस्तेऽपि वाग्यताः ।
अन्नमिष्टं हविष्यञ्च दद्याज्जप्त्वा पवित्रकं ॥१३॥

जप्त्वा यथासुखम् वाच्यम् भुञ्जीरन् ते अपि वाग्यताः ।
अन्नम् इष्टम् हविष्यञ्च दद्यात् जप्त्वा पवित्रकम् ॥ १३ ॥

अन्नमादाय तृप्ताः स्थ शेषं चैवान्नमस्य च ।
तदन्नं विकिरेद्भूमौ दद्याच्चापः सकृत्सकृत् ॥१४॥

अन्नम् आदाय तृप्ताः स्थ शेषम् च एव अन्नम् अस्य च ।
तद् अन्नम् विकिरेत् भूमौ दद्यात् च अपः सकृत् सकृत् ॥ १४ ॥

सर्वमन्नमुपादाय सतिलं दक्षिणामुखः ।
उच्छिष्टसन्निधौ पिण्डान् प्रदद्यात्पितृयज्ञवत् ॥१५॥

सर्वम् अन्नम् उपादाय स तिलम् दक्षिणामुखः ।
उच्छिष्ट सन्निधौ पिण्डान् प्रदद्यात् पितृ यज्ञ वत् ॥ १५ ॥

मातामहानामप्येवं दद्यादाचमनं ततः ।
स्वस्ति वाच्यं ततः कुर्यादक्षय्योदकमेव च ॥१६॥

मातामहानाम् अपि एवम् दद्यात् आचमनम् ततस् ।
स्वस्ति वाच्यम् ततस् कुर्यात् अक्षय्य उदकम् एव च ॥ १६ ॥

दत्वा तु दक्षिणां शक्त्या स्वधाकारमुदाहरेत् ।
वाच्यतामित्यनुज्ञातः स्वपितृभ्यः स्वधोच्यतां ॥१७॥

दत्वा तु दक्षिणाम् शक्त्या स्वधाकारम् उदाहरेत् ।
वाच्यताम् इति अनुज्ञातः स्व पितृभ्यः स्वधा उच्यताम् ॥ १७ ॥

कुर्युरस्तु स्वधेत्युक्ते भूमौ सिञ्चेत्ततो जलं ।
प्रीयन्तामिति वा दैवं विश्वे देवा जलं ददेत् ॥१८॥

कुर्युः अस्तु स्वधा इति उक्ते भूमौ सिञ्चेत् ततस् जलम् ।
प्रीयन्ताम् इति वा दैवम् विश्वे देवाः जलम् ददेत् ॥ १८ ॥

दातारो नोऽभिवर्धन्तां वेदाः सन्ततिरेव च ।
श्रद्धा च नो माव्यगमद्बहुदेयं च नो ।
स्त्विति ॥१९॥

दातारः नः अभिवर्धन्ताम् वेदाः सन्ततिः एव च ।
श्रद्धा च नो मा अव्यगमत् बहु देयम् च नो ।
स्तु इति ॥ १९ ॥

इत्युक्त्वा तु प्रिया वाचः प्रणिपत्य विसर्जयेत् ।
वाजे वाज इति प्रीतपितृपूर्वं विसर्जनं ॥२०॥

इति उक्त्वा तु प्रिया वाचः प्रणिपत्य विसर्जयेत् ।
वाजे वाज इति प्रीत पितृ पूर्वम् विसर्जनम् ॥ २० ॥

यस्मिंस्तु संश्रवाः पूर्वमर्घपात्रे निपातिताः ।
पितृपात्रं तदुत्तानं कृत्वा विप्रान् विसर्जयेत् ॥२१॥

यस्मिन् तु संश्रवाः पूर्वम् अर्घ पात्रे निपातिताः ।
पितृपात्रम् तद् उत्तानम् कृत्वा विप्रान् विसर्जयेत् ॥ २१ ॥

प्रदक्षिणमनुव्रज्य भक्त्वा तु पितृसेवितं ।
ब्रह्मचारी भवेत्तान्तु रजनीं ब्राह्मणैः सह ॥२२॥

प्रदक्षिणम् अनुव्रज्य भक्त्वा तु पितृ सेवितम् ।
ब्रह्मचारी भवेत् तान्तु रजनीम् ब्राह्मणैः सह ॥ २२ ॥

एवं प्रदक्षिणं कृत्वा वृद्धौ नान्दीमुखान् पितॄन् ।
यजेत दधिकर्कन्धुमिश्रान् पिण्डान् यवैः क्रिया ॥२३॥

एवम् प्रदक्षिणम् कृत्वा वृद्धौ नान्दीमुखान् पितॄन् ।
यजेत दधि कर्कन्धु मिश्रान् पिण्डान् यवैः क्रिया ॥ २३ ॥

एकोद्दिष्टं दैवहीनमेकार्घैकपवित्रकं ।
आवाहनाग्नौकरणरहितं ह्यपसव्यवत् ॥२४॥

एकोद्दिष्टम् दैव हीनम् एकार्घ एक पवित्रकम् ।
आवाहन अग्नौकरण रहितम् हि अपसव्य वत् ॥ २४ ॥

उपतिष्ठतामित्यक्षय्यस्थाने पितृविसर्जने ।
अभिरम्यतामिति वदेद्ब्रूयुस्तेऽभिरताः स्म ह ॥२५॥

उपतिष्ठताम् इति अक्षय्य स्थाने पितृ विसर्जने ।
अभिरम्यताम् इति वदेत् ब्रूयुः ते अभिरताः स्म ह ॥ २५ ॥

गन्धोदकतिलैर्युक्तं कुर्यात्पात्रचतुष्टयं ।
अर्घार्थपितृपात्रेषु प्रेतपात्रं प्रसेचयेत् ॥२६॥

गन्ध उदक तिलैः युक्तम् कुर्यात् पात्र चतुष्टयम् ।
अर्घ अर्थ पितृपात्रेषु प्रेत पात्रम् प्रसेचयेत् ॥ २६ ॥

ये समाना इति द्वाभ्यां शेषं पूर्ववदाचरेत् ।
एतत्सपिण्डीकरणमेकोद्दिष्टं स्तिया सह ॥२७॥

ये समाना इति द्वाभ्याम् शेषम् पूर्ववत् आचरेत् ।
एतत् सपिण्डीकरणम् एकोद्दिष्टम् स्तिया सह ॥ २७ ॥

अर्वाक्सपिण्डीकरणं यस्य संवत्सराद्भवेत् ।
तस्याप्यन्नं सोदकुम्भं दद्यात्संवत्सरं द्विजे ॥२८॥

अर्वाक् सपिण्डीकरणम् यस्य संवत्सरात् भवेत् ।
तस्य अपि अन्नम् स उदकुम्भम् दद्यात् संवत्सरम् द्विजे ॥ २८ ॥

मृताहनि च कर्तव्यं प्रतिमासन्तु वत्सरं ।
प्रतिसंवत्सरं कार्यं श्राद्धं वै मासिकान्नवत् ॥२९॥

मृत अहनि च कर्तव्यम् प्रतिमासन्तु वत्सरम् ।
प्रतिसंवत्सरम् कार्यम् श्राद्धम् वै मासिकान् न वत् ॥ २९ ॥

हविष्यान्नेन वै मासं पायसेन तु वत्सरं ।
मात्स्यहारिणकौरभ्रशाकुनच्छागपार्षतैः ॥३०॥

हविष्य अन्नेन वै मासम् पायसेन तु वत्सरम् ।
मात्स्य हारिणक औरभ्र शाकुन छाग पार्षतैः ॥ ३० ॥

ऐणरौरववाराहशाशैर्मांसैर्यथाक्रमं ।
मासवृद्ध्याभितृप्यन्ति दत्तैरेव पितामहाः ॥३१॥

ऐण रौरव वाराह शाशैः मांसैः यथाक्रमम् ।
मास वृद्ध्या अभितृप्यन्ति दत्तैः एव पितामहाः ॥ ३१ ॥

खड्गामिषं महाशल्कं मधुयुक्तान्नमेव च ।
लोहामिषं कालशाकं मांसं वार्धीनसस्य च ॥३२॥

खड्ग आमिषम् महा शल्कम् मधु युक्त अन्नम् एव च ।
लोह आमिषम् कालशाकम् मांसम् वार्धीनसस्य च ॥ ३२ ॥

यद्ददाति गयास्थञ्च सर्वमानन्त्यमुच्यते ।
तथा वर्षात्रयोदश्यां मघासु च न संशयः ॥३३॥

यत् ददाति गयास्थञ्च सर्वम् आनन्त्यम् उच्यते ।
तथा वर्षा त्रयोदश्याम् मघासु च न संशयः ॥ ३३ ॥

कन्यां प्रजां वन्दिनश्च पशून्मुख्यान् सुतानपि ।
घृतं कृषिं च वाणिज्यं द्विशफैकशफं तथा ॥३४॥

कन्याम् प्रजाम् वन्दिनः च पशून् मुख्यान् सुतान् अपि ।
घृतम् कृषिम् च वाणिज्यम् द्विशफ एकशफम् तथा ॥ ३४ ॥

ब्रह्मवर्चस्विनः पुत्रान् स्वर्णरूप्ये सकुप्यके ।
ज्ञातिश्रैष्ठ्यं सर्वकामानाप्नोति श्राद्धदः सदा ॥३५॥

ब्रह्म वर्चस्विनः पुत्रान् स्वर्ण रूप्ये स कुप्यके ।
ज्ञाति श्रैष्ठ्यम् सर्व कामान् आप्नोति श्राद्ध दः सदा ॥ ३५ ॥

प्रतिपत्प्रभृतिष्वेतान्वर्जयित्वा चतुर्दशीं ।
शस्त्रेण तु हता ये वै तेषां तत्र प्रदीयते ॥३६॥

प्रतिपद् प्रभृतिषु एतान् वर्जयित्वा चतुर्दशीम् ।
शस्त्रेण तु हता ये वै तेषाम् तत्र प्रदीयते ॥ ३६ ॥

स्वर्गं ह्यपत्यमोजश्च शौर्यं क्षेत्रं बलं तथा ।
पुत्रश्रैष्ठ्यं ससौभाग्यमपत्यं मुख्यतां सुतान् ॥३७॥

स्वर्गम् हि अपत्यम् ओजः च शौर्यम् क्षेत्रम् बलम् तथा ।
पुत्र श्रैष्ठ्यम् स सौभाग्यम् अपत्यम् मुख्य ताम् सुतान् ॥ ३७ ॥

प्रवृत्तचक्रतां पुत्रान् वाणिज्यं प्रसुतां तथा ।
अरोगित्वं यशो वीतशोकतां परमाङ्गतिं ॥३८॥

प्रवृत्त चक्र ताम् पुत्रान् वाणिज्यम् प्रसुताम् तथा ।
अरोगि त्वम् यशः वीत शोक ताम् परम अङ्गतिम् ॥ ३८ ॥

धनं विद्यां भिषकसिद्धिं रूप्यं गाश्चाप्यजाविकं ।
अश्वानायुश्च विधिवत्यः श्राद्धं सम्प्रयच्छति ॥३९॥

धनम् विद्याम् भिषक सिद्धिम् रूप्यम् गाः च अपि अजाविकम् ।
अश्वान् आयुः च विधिवत्यः श्राद्धम् सम्प्रयच्छति ॥ ३९ ॥

कृत्तिकादिभरण्यन्ते स कामानाप्नुयादिमान् ।
वसुरुद्रादितिसुताः पितरः श्राद्धदेवताः ॥४०॥

कृत्तिका आदि भरणी अन्ते स कामानाप्नुयात् इमान् ।
वसु रुद्रात् इति सुताः पितरः श्राद्ध देवताः ॥ ४० ॥

प्रीणयन्ति मनुष्याणां पितॄन् श्राद्धेन तर्पिताः ।
आयुः प्रजां धनं विद्यां स्वर्गं मोक्षं सुखानि च ॥४१॥

प्रीणयन्ति मनुष्याणाम् पितॄन् श्राद्धेन तर्पिताः ।
आयुः प्रजाम् धनम् विद्याम् स्वर्गम् मोक्षम् सुखानि च ॥ ४१ ॥

प्रयच्छन्ति तथा राज्यं प्रीता नॄणां पितामहाः ॥४२॥

प्रयच्छन्ति तथा राज्यम् प्रीता नॄणाम् पितामहाः ॥ ४२ ॥

॥ अध्यायः १६४ ॥

नवग्रहहोमः ।
पुष्कर उवाच ।
श्रीकामः शान्तिकामो वा ग्रहयज्ञं समारभेत् ।
वृष्ट्यायुःपुष्टिकामो वा तथैवाभिचरन् पुनः ॥१॥

नव ग्रह होमः ।
पुष्कर उवाच ।
श्री कामः शान्ति कामः वा ग्रह यज्ञम् समारभेत् ।
वृष्टि आयुः पुष्टि कामः वा तथा एव अभिचरन् पुनर् ॥ १ ॥

सूर्यः सोमो मङ्गलश्च बुधश्चाथ बृहस्पतिः ।
शुक्रः शनैश्चरो राहुः केतुश्चेति ग्रहाः स्मृताः ॥२॥

सूर्यः सोमः मङ्गलः च बुधः च अथ बृहस्पतिः ।
शुक्रः शनैश्चरः राहुः केतुः च इति ग्रहाः स्मृताः ॥ २ ॥

ताम्रकात्स्फटिकाद्रक्तचन्दनात्स्वर्णर्कादुभौ ।
रजतादयसः शीशात्ग्रहाः कार्याः क्रमादिमे ॥३॥

ताम्रकात् स्फटिकात् रक्तचन्दनात् स्वर्णर्कात् उभौ ।
रजतात् अयसः शीशात् ग्रहाः कार्याः क्रमात् इमे ॥ ३ ॥

सुवर्णैर्वायजेल्लिख्य गन्धमण्डलकेषु वा ।
यथावर्णं प्रदेयानि वासांसि कुसुमानि च ॥४॥

सुवर्णैः वायजेत् लिख्य गन्ध मण्डलकेषु वा ।
यथावर्णम् प्रदेयानि वासांसि कुसुमानि च ॥ ४ ॥

गन्धाश्च वलयश्चैव धूपो देयस्तु गुग्गुलुः ।
कर्तव्या मन्त्रयन्तश्च चरवः प्रतिदैवतं ॥५॥

गन्धाः च वलयः च एव धूपः देयः तु गुग्गुलुः ।
कर्तव्या मन्त्रयन्तः च चरवः प्रतिदैवतम् ॥ ५ ॥

आकृष्णेन इमं देवा अग्निर्मूर्धा दिवः ककुत् ।
उद्बुद्ध्यस्वेति च ऋचो यथासङ्ख्यं प्रकीर्तिताः ॥६॥

आकृष्णेन इमम् देवाः अग्निः मूर्धा दिवः ककुद् ।
उद्बुद्धि अस्व इति च ऋचः यथासङ्ख्यम् प्रकीर्तिताः ॥ ६ ॥

बृहस्पते अतियदर्यस्तथैवाल्पात्परिश्रुतः ।
शन्नो देवीस्तथा काण्डात्केतुं कृन्वन्निमास्तथा ॥७॥

बृहस्पते अतियदर्यः तथा एव अल्पात् परिश्रुतः ।
शन्नो देवीः तथा काण्डात् केतुम् कृन्वत् निमाः तथा ॥ ७ ॥

अर्कः पालाशः खदिरो ह्यपामार्गोथ पिप्पलः ।
उदुम्बरः शमी दूर्वा कुशाश्च समिधः क्रमात् ॥८॥

अर्कः पालाशः खदिरः हि अपामार्गोथ पिप्पलः ।
उदुम्बरः शमी दूर्वा कुशाः च समिधः क्रमात् ॥ ८ ॥

एकैकस्यात्राष्टशतमष्टाविंशतिरेव वा ।
होतव्या मधुसर्पिर्भ्यां दध्ना चैव समन्विताः ॥९॥

एकैकस्य अत्र अष्टशतम् अष्टाविंशतिः एव वा ।
होतव्या मधु सर्पिर्भ्याम् दध्ना च एव समन्विताः ॥ ९ ॥

गुडौदनं पायसं च हविष्यं क्षीरयष्टिकं ।
दध्योदनं हविः पूपान्मांसं चित्रान्नमेव च ॥१०॥

गुड ओदनम् पायसम् च हविष्यम् क्षीर यष्टिकम् ।
दधि ओदनम् हविः पूपात् मांसम् चित्रान्नम् एव च ॥ १० ॥

दद्याद्ग्रहक्रमदेतद्द्विजेभ्यो भोजनं बुधः ।
शक्तितो वा यथालाभं सत्कृत्य विधिपूर्वकं ॥११॥

दद्यात् ग्रह क्रमत् एतत् द्विजेभ्यः भोजनम् बुधः ।
शक्तितः वा यथालाभम् सत्कृत्य विधि पूर्वकम् ॥ ११ ॥

धेनुः शङ्खस्तथानड्वान् हेम वासो हयस्तथा ।
कृष्णा गौरायसश्छाग एता वै दक्षिणाः क्रमात् ॥१२॥

धेनुः शङ्खः तथा अनड्वान् हेम वासः हयः तथा ।
कृष्णा गौः आयसः छाग एता वै दक्षिणाः क्रमात् ॥ १२ ॥

यश्च यस्य यदा दूष्यः स तं यत्नेन पूजयेत् ।
ब्रह्मणैषां वरो दत्तः पूजिताः पूजितस्य च ॥१३॥

यः च यस्य यदा दूष्यः स तम् यत्नेन पूजयेत् ।
ब्रह्मणा एषाम् वरः दत्तः पूजिताः पूजितस्य च ॥ १३ ॥

ग्रहाधीना नरेन्द्राणा मुछ्रयाः पतनानि च ।
भावभावो च जगतस्तस्मात्पूज्यतमा ग्रहाः ॥१४॥

ग्रह अधीना नरेन्द्राणा मुछ्रयाः पतनानि च ।
भाव भावः च जगतः तस्मात् पूज्यतमा ग्रहाः ॥ १४ ॥

॥ अध्यायः १६५ ॥

नानाधर्माः ।
अग्निरुवाच ।
ध्येय आत्मा स्थितो योऽसौ हृदये दीपवत्प्रभुः ।
अनन्यविषयं कृत्वा मनो बुद्धिस्मृतीन्द्रियं ॥१॥

नाना धर्माः ।
अग्निः उवाच ।
ध्येय आत्मा स्थितः यः असौ हृदये दीप वत् प्रभुः ।
अनन्य विषयम् कृत्वा मनः बुद्धि स्मृति इन्द्रियम् ॥ १ ॥

श्राद्धन्तु ध्यायिने देयं गव्यं दधि घृतं पयः ।
प्रियङ्गवो मसूराश्च वार्ताकुः कोद्रवो न हि ॥२॥

श्राद्धन्तु ध्यायिने देयम् गव्यम् दधि घृतम् पयः ।
प्रियङ्गवः मसूराः च वार्ताकुः कोद्रवः न हि ॥ २ ॥

सैंहिकयो यदा सूर्यं ग्रसते पर्वसन्धिषु ।
हस्तिच्छाया तु सा ज्ञेया श्राद्धदानादिकेऽक्ष्या ॥३॥

सैंहिकयो यदा सूर्यम् ग्रसते पर्व सन्धिषु ।
हस्ति छाया तु सा ज्ञेया श्राद्ध दान आदिके अक्ष्या ॥ ३ ॥

पित्रे चैव यदा सोमो हंसे चैव करे स्थिते ।
तिथिर्वैवस्वतो नाम सा छाया कुञ्जरस्य तु ॥४॥

पित्रे च एव यदा सोमः हंसे च एव करे स्थिते ।
तिथिः वैवस्वतः नाम सा छाया कुञ्जरस्य तु ॥ ४ ॥

अग्नौकरणशेषन्तु न दद्याद्वैश्वदेविके ।
अग्न्यभावे तु विप्रस्य हस्ते दद्यात्तु दक्षिणे ॥५॥

अग्नौकरण शेषन्तु न दद्यात् वैश्वदेविके ।
अग्नि अभावे तु विप्रस्य हस्ते दद्यात् तु दक्षिणे ॥ ५ ॥

न स्त्री दुष्यति जारेण न विप्रो वेदकर्मणा ।
बलात्कारोपभुक्ता चेद्वैरिहस्तगतापि वा ॥६॥

न स्त्री दुष्यति जारेण न विप्रः वेद कर्मणा ।
बलात्कार उपभुक्ता चेद् वैरि हस्त गता अपि वा ॥ ६ ॥

सन्त्यजेद्दूषितान्नारीमृतुकाले न शुद्ध्यति ।
य आत्मत्र्यतिरेकेण द्वितीयं नात्र पश्यति ॥७॥

सन्त्यजेत् दूषितान् नारीम् ऋतु काले न शुद्धि अति ।
य आत्म त्रि अतिरेकेण द्वितीयम् न अत्र पश्यति ॥ ७ ॥

ब्रह्मभूतः स एवेह योगी चात्मरतोऽमलः ।
विषयेन्द्रियसंयोगात्केचिद्योगं वदन्ति वै ॥८॥

ब्रह्म भूतः स एव इह योगी च आत्मरतः अमलः ।
विषय इन्द्रिय संयोगात् केचिद् योगम् वदन्ति वै ॥ ८ ॥

अधर्मो धर्मबुद्ध्या तु गृहीतस्तैरपण्डितैः ।
आत्मनो मनसश्चैव संयोगञ्च तथा परे ॥९॥

अधर्मः धर्म बुद्ध्या तु गृहीतः तैः अपण्डितैः ।
आत्मनः मनसः च एव संयोगञ्च तथा परे ॥ ९ ॥

वृत्तिहीनं मनः कृत्वा क्षेत्रज्ञं परमात्मनि ।
एकीकृत्य विमुच्येत बन्धाद्योगोऽयमुत्तमः ॥१०॥

वृत्ति हीनम् मनः कृत्वा क्षेत्रज्ञम् परम आत्मनि ।
एकीकृत्य विमुच्येत बन्धात् योगः अयम् उत्तमः ॥ १० ॥

कुटुम्बैः पञ्चभिर्यामः षष्ठस्तत्र महत्तरः ।
देवासुरमनुष्यैर्वा स जेतुं नैव शक्यते ॥११॥

कुटुम्बैः पञ्चभिः यामः षष्ठः तत्र महत्तरः ।
देव असुर मनुष्यैः वा स जेतुम् न एव शक्यते ॥ ११ ॥

बहिर्मुखानि सर्वाणि कृत्वा चाभिमुखानि वै ।
मनस्येवेन्द्रियग्रामं मनश्चात्मनि योजयेत् ॥१२॥

बहिर्मुखानि सर्वाणि कृत्वा च अभिमुखानि वै ।
मनसि एव इन्द्रिय ग्रामम् मनः च आत्मनि योजयेत् ॥ १२ ॥

सर्वभावविनिर्मुक्तं क्षेत्रज्ञं ब्रह्मणि न्यसेत् ।
एतज्ज्ञानञ्च ध्यानञ्च शेषोऽन्यो ग्रन्थविस्तरः ॥१३॥

सर्व भाव विनिर्मुक्तम् क्षेत्रज्ञम् ब्रह्मणि न्यसेत् ।
एतत् ज्ञानञ्च ध्यानञ्च शेषः अन्यः ग्रन्थ विस्तरः ॥ १३ ॥

यन्नास्ति सर्वलोकस्य तदस्तीति विरुध्यते ।
कथ्यमानं तथान्यस्य हृदये नावतिष्ठते ॥१४॥

यत् न अस्ति सर्व लोकस्य तत् अस्ति इति विरुध्यते ।
कथ्यमानम् तथा अन्यस्य हृदये न अवतिष्ठते ॥ १४ ॥

असंवेद्यं हि तद्ब्रह्म कुमारी स्त्रीमुखं यथा ।
अयोगी नैव जानाति जात्यन्धो हि घटं यथा ॥१५॥

असंवेद्यम् हि तत् ब्रह्म कुमारी स्त्री मुखम् यथा ।
अयोगी न एव जानाति जाति अन्धो हि घटम् यथा ॥ १५ ॥

सत्र्यसन्तं द्विजं दृष्ट्वा स्थानाच्चलति भास्करः ।
एष मे मण्डलं भित्त्वा परं ब्रह्माधिगच्छति ॥१६॥

सत्रि असन्तम् द्विजम् दृष्ट्वा स्थानात् चलति भास्करः ।
एष मे मण्डलम् भित्त्वा परम् ब्रह्म अधिगच्छति ॥ १६ ॥

उपवासव्रतञ्चैव स्नानन्तीर्थं फलन्तपः ।
द्विजसम्पादनञ्चैव सम्पन्नन्तस्य तत्फलं ॥१७॥

उपवास व्रतञ्च एव स्नानन्तीर्थम् फलन्तपः ।
द्विज सम्पादनञ्च एव सम्पन्नन्तस्य तद् फलम् ॥ १७ ॥

एकाक्षरं परं ब्रह्म प्राणायामः परन्तपः ।
सावित्र्यास्तु परं नास्ति पावनं परमं स्मृतः ॥१८॥

एक अक्षरम् परम् ब्रह्म प्राणायामः परन्तपः ।
सावित्र्याः तु परम् न अस्ति पावनम् परमम् स्मृतः ॥ १८ ॥

पूर्वं स्त्रियः सुरैर्भुक्ताः सोमगन्धर्ववह्निभिः ।
भुञ्जते मानुषाः पश्चान्नैता दुष्यन्ति केनचित् ॥१९॥

पूर्वम् स्त्रियः सुरैः भुक्ताः सोम गन्धर्व वह्निभिः ।
भुञ्जते मानुषाः पश्चात् न एता दुष्यन्ति केनचिद् ॥ १९ ॥

असवर्णेन यो गर्भः स्त्रीणां योनौ निषिच्यते ।
अशुद्धा तु भवेन्नारी यावत्छल्यं न मुञ्चति ॥२०॥

असवर्णेन यः गर्भः स्त्रीणाम् योनौ निषिच्यते ।
अशुद्धा तु भवेत् नारी यावत् शल्यम् न मुञ्चति ॥ २० ॥

निःसृते तु ततः शल्ये रजसा शुद्ध्यते ततः ।
ध्यानेन सदृशन्नास्ति शोधनं पापकर्मणां ॥२१॥

निःसृते तु ततस् शल्ये रजसा शुद्ध्यते ततस् ।
ध्यानेन सदृशत् न अस्ति शोधनम् पाप कर्मणाम् ॥ २१ ॥

श्वपाकेष्वपि भुञ्जानो ध्यानेन हि विशुद्ध्यति ।
आत्मा ध्याता मनो ध्यानं ध्येयो विष्णुः फलं हरिः ॥२२॥

श्वपाकेषु अपि भुञ्जानः ध्यानेन हि विशुद्धि अति ।
आत्मा ध्याता मनः ध्यानम् ध्येयः विष्णुः फलम् हरिः ॥ २२ ॥

अक्षयाय यतिः श्राद्धे पङ्क्तिपावनपावनः ।
आरूढो नैष्ठिकन्धर्मं यस्तु प्रच्यवते द्विजः ॥२३॥

अक्षयाय यतिः श्राद्धे पङ्क्ति पावन पावनः ।
आरूढः नैष्ठिकन्धर्मम् यः तु प्रच्यवते द्विजः ॥ २३ ॥

प्रायश्चित्तं न पश्यामि येन शुद्ध्येत्स आत्महा ।
ये च प्रव्रजिताः पत्न्यां या चैषां वीजसन्ततिः ॥२४॥

प्रायश्चित्तम् न पश्यामि येन शुद्ध्येत् स आत्म हा ।
ये च प्रव्रजिताः पत्न्याम् या च एषाम् वीज सन्ततिः ॥ २४ ॥

विदुरा नाम चण्डाला जायन्ते नात्र संशयः ।
शतिको म्रियते गृध्रः श्वासौ द्वादशिकस्तथा ॥२५॥

विदुरा नाम चण्डाला जायन्ते न अत्र संशयः ।
शति को म्रियते गृध्रः श्वासौ द्वादशिकः तथा ॥ २५ ॥

भासो विंशतिवर्षाणि सूकरो दशभिस्तथा ।
अपुष्पो विफलो वृक्षो जायते कण्टकावृतः ॥२६॥

भासो विंशति वर्षाणि सूकरः दशभिः तथा ।
अपुष्पः विफलः वृक्षः जायते कण्टक आवृतः ॥ २६ ॥

ततो दावाग्निदग्धस्तु स्थाणुर्भवति सानुगः ।
ततो वर्षशतान्यष्टौ द्वे तिष्ठत्यचेतनः ॥२७॥

ततस् दाव अग्नि दग्धः तु स्थाणुः भवति स अनुगः ।
ततस् वर्ष शतानि अष्टौ द्वे तिष्ठति अचेतनः ॥ २७ ॥

पूर्णे वर्षसहस्रे तु जायते ब्रह्मराक्षसः ।
प्लवेन लभते मोक्षं कुलस्योत्सादनेन वा ॥२८॥

पूर्णे वर्ष सहस्रे तु जायते ब्रह्मराक्षसः ।
प्लवेन लभते मोक्षम् कुलस्य उत्सादनेन वा ॥ २८ ॥

योगमेव निषेवेतेत नान्यं मन्त्रमघापहम् ॥२९॥

योगम् एव निषेवेतेत न अन्यम् मन्त्रम् अघ अपहम् ॥ २९ ॥

॥ अध्यायः १६६ ॥

वर्णधर्मादिकथनं ।
पुष्कर उवाच ।
वेदस्मार्तं प्रवक्ष्यामि धर्मं वै पञ्चधा स्मृतं ।
वर्णत्वमेकमाश्रित्य योऽधिकारः प्रवर्तते ॥१॥

वर्ण धर्म आदि कथनम् ।
पुष्कर उवाच ।
वेदस्मार्तम् प्रवक्ष्यामि धर्मम् वै पञ्चधा स्मृतम् ।
वर्ण त्वम् एकम् आश्रित्य यः अधिकारः प्रवर्तते ॥ १ ॥

वर्णधर्मः स विज्ञेयो यथोपनयनन्त्रिषु ।
यस्त्वाश्रमं समाश्रित्य पदार्थः संविधीयते ॥२॥

वर्ण धर्मः स विज्ञेयः यथा उपनय नन्त्रिषु ।
यः तु आश्रमम् समाश्रित्य पदार्थः संविधीयते ॥ २ ॥

उक्त आश्रमधर्मस्तु भिन्नपिण्डादिको यथा ।
उभयेन निमित्तेन यो विधिः सम्प्रवर्तते ॥३॥

उक्त आश्रम धर्मः तु भिन्न पिण्ड आदिकः यथा ।
उभयेन निमित्तेन यः विधिः सम्प्रवर्तते ॥ ३ ॥

नैमित्तिकः स विज्ञेयः प्रायश्चित्तविधिर्यथा ।
ब्रह्मचारी गृही चापि वानप्रस्थो यतिर्नृप ॥४॥

नैमित्तिकः स विज्ञेयः प्रायश्चित्त विधिः यथा ।
ब्रह्मचारी गृही च अपि वानप्रस्थः यतिः नृप ॥ ४ ॥

उक्त आश्रमधर्मस्तु धर्मः स्यात्पञ्चधा परः ।
षाड्गुण्यस्याभिधाने यो दृष्टार्थः स उदाहृतः ॥५॥

उक्त आश्रम धर्मः तु धर्मः स्यात् पञ्चधा परः ।
षाड्गुण्यस्य अभिधाने यः दृष्ट अर्थः स उदाहृतः ॥ ५ ॥

स त्रेधा मन्त्रयागाद्यदृष्टार्थ इति मानवाः ।
उभयार्थो व्यवहारस्तु दण्डधारणमेव च ॥६॥

स त्रेधा मन्त्र याग आदि अदृष्ट अर्थ इति मानवाः ।
उभय अर्थः व्यवहारः तु दण्ड धारणम् एव च ॥ ६ ॥

तुल्यार्थानां विकल्पः स्याद्यागमूलः प्रकीर्तितः ।
वेदे तु विहितो धर्मः स्मृतौ तादृश एव च ॥७॥

तुल्य अर्थानाम् विकल्पः स्यात् याग मूलः प्रकीर्तितः ।
वेदे तु विहितः धर्मः स्मृतौ तादृश एव च ॥ ७ ॥

अनुवादं स्मृतिः सूते कार्यार्थमिति मानवाः ।
गुणार्थः परिसङ्ख्यार्थो वानुवादो विशेषतः ॥८॥

अनुवादम् स्मृतिः सूते कार्य अर्थम् इति मानवाः ।
गुण अर्थः परिसङ्ख्य अर्थः वा अनुवादः विशेषतः ॥ ८ ॥

विशेषदृष्ट एवासौ फलार्थ इति मानवाः ।
स्यादष्टचत्वारिंशद्भिः संस्कारैर्ब्रह्मलोकगः ॥९॥

विशेष दृष्ट एव असौ फल अर्थ इति मानवाः ।
स्यात् अष्टचत्वारिंशद्भिः संस्कारैः ब्रह्म लोक गः ॥ ९ ॥

गर्भाधानं पुंसवनं सीमन्तोन्नयनः ततः ।
जातकर्म नामकृतिरन्नप्राशनचूडकं ॥१०॥

गर्भाधानम् पुंसवनम् सीमन्तोन्नयनः ततस् ।
जातकर्म नाम कृतिः अन्न प्राशन चूडकम् ॥ १० ॥

संस्कारश्चोपनयनं वेदव्रतचतुष्टयं ।
स्नानं स्वधर्मचारिण्या योगः स्याद्यज्ञपञ्चकं ॥११॥

संस्कारः च उपनयनम् वेद व्रत चतुष्टयम् ।
स्नानम् स्वधर्म चारिण्या योगः स्यात् यज्ञ पञ्चकम् ॥ ११ ॥

देवयज्ञः पितृयज्ञो मनुष्यभूतयज्ञकौ ।
ब्रह्मयज्ञः सप्तपाकयज्ञसंस्थाः पुरोऽष्टकाः ॥१२॥

देवयज्ञः पितृ यज्ञः मनुष्य भूत यज्ञकौ ।
ब्रह्म यज्ञः सप्तपाक यज्ञ संस्थाः पुरस् अष्टकाः ॥ १२ ॥

पार्वणश्राद्धं श्रावण्याग्रहायणी च चैत्र्यपि ।
आश्वयुजी सप्तहविर्यज्ञसंस्थास्ततः स्मृताः ॥१३॥

पार्वण श्राद्धम् श्रावण्या ग्रहायणी च चैत्री अपि ।
आश्वयुजी सप्त हविर्यज्ञ संस्थाः ततस् स्मृताः ॥ १३ ॥

अग्न्याधेयमग्निहोत्रं दर्शः स्यात्पशुबन्धकः ।
चातुर्मास्याग्रहायेष्टिर्निरूढः पशुबन्धकः ॥१४॥

अग्न्याधेयम् अग्नि होत्रम् दर्शः स्यात् पशुबन्धकः ।
चातुर्मास्य अग्रहाय इष्टिः निरूढः पशुबन्धकः ॥ १४ ॥

सौत्रामणिसप्तसोमसंस्थाग्निष्टोम आदितः ।
अत्यग्निष्टोम उक्थश्च षोडशी वाजपेयकः ॥१५॥

सौत्रामणि सप्त सोम संस्था अग्निष्टोम आदितस् ।
अत्यग्निष्टोम उक्थः च षोडशी वाजपेयकः ॥ १५ ॥

अतिरात्रास्तथा स्तोम अष्टौ चात्मगुणास्ततः ।
दया क्षमानसूया च अनायासोऽथ मङ्गलं ॥१६॥

अतिरात्राः तथा स्तोम अष्टौ च आत्म गुणाः ततस् ।
दया क्षमा अनसूया च अनायासः अथ मङ्गलम् ॥ १६ ॥

अकार्पण्यास्पृहाशौचं यस्यैते स परं व्रजेत् ।
प्रचारे मैथुने चैव प्रस्रावे दन्तधावने ॥१७॥

अकार्पण्य अस्पृहा आशौचम् यस्य एते स परम् व्रजेत् ।
प्रचारे मैथुने च एव प्रस्रावे दन्तधावने ॥ १७ ॥

स्नानभोजनकाले च पट्सु मौनं समाचरेत् ।
पुनर्दानं पृथक्पानमाज्येन यपसा निशि ॥१८॥

स्नान भोजन काले च पट्सु मौनम् समाचरेत् ।
पुनर् दानम् पृथक् पानम् आज्येन यपसा निशि ॥ १८ ॥

दन्तच्छेदनमुष्णं च सप्त शक्तुषु वर्जयेत् ।
स्नात्वा पुष्पं न गृह्णीयाद्देवायोग्यन्तदीरितं ॥१९॥

दन्त छेदनम् उष्णम् च सप्त शक्तुषु वर्जयेत् ।
स्नात्वा पुष्पम् न गृह्णीयात् देव अयोगि अन्त दीरितम् ॥ १९ ॥

अन्यगोत्रोप्यसम्बद्धः प्रेतस्याग्निन्ददाति यः ।
पिण्डञ्चोदकदानञ्च स दशाहं समापयेत् ॥२०॥

अन्य गोत्र उप्य सम्बद्धः प्रेतस्य अग्निन्द दाति यः ।
पिण्डञ्च उदक दानञ्च स दश अहम् समापयेत् ॥ २० ॥

उदकञ्च तृणं भस्म द्वारम्पन्थास्तथैव च ।
एभिरन्तरितं कृत्वा पङ्क्तिदोषो न विद्यते ॥२१॥

उदकञ्च तृणम् भस्म द्वारम्पन्थाः तथा एव च ।
एभिः अन्तरितम् कृत्वा पङ्क्ति दोषः न विद्यते ॥ २१ ॥

पञ्च प्राणाहुतीर्दद्यादनामाङ्गुष्ठयोगतः ॥२२॥

पञ्च प्राण आहुतीः दद्यात् अनाम अङ्गुष्ठ योगतः ॥ २२ ॥

॥ अध्यायः १६७ ॥

अयुतलक्षकोटिहोमाः ।
अग्निरुवाच ।
श्रीशान्तिविजयाद्यर्थं ग्रहयज्ञं पुनर्वदे ।
ग्रहयज्ञोऽयुतहोमलक्षकोट्यात्मकस्त्रिधा ॥१॥

अयुत लक्ष कोटि होमाः ।
अग्निः उवाच ।
श्री शान्ति विजया आदि अर्थम् ग्रह यज्ञम् पुनर् वदे ।
ग्रह यज्ञः अयुतहोम लक्ष कोटि आत्मकः त्रिधा ॥ १ ॥

वेदेरैशे ह्यग्निकुण्डाद्ग्रहानावाह्य मण्डले ।
सौम्ये गुरुर्बुधश्चैशे शुक्रः पूर्वदले शशी ॥२॥

वेदेः ऐशे हि अग्नि कुण्डात् ग्रहान् आवाह्य मण्डले ।
सौम्ये गुरुः बुधः च एशे शुक्रः पूर्व दले शशी ॥ २ ॥

आग्नेये दक्षिणे भौमो मध्ये स्याद्भास्करस्तथा ।
शनिराप्येऽथ नैरृत्ये राहुः केतुश्च वायवे ॥३॥

आग्नेये दक्षिणे भौमः मध्ये स्यात् भास्करः तथा ।
शनिराप्ये अथ नैरृत्ये राहुः केतुः च वायवे ॥ ३ ॥

ईशश्चोमा गुहो विष्णुर्ब्रह्मेन्द्रौ यमकालकौ ।
चित्रगुप्तश्चाधिदेवा अग्निरापः क्षितिर्हरिः ॥४॥

ईशः च उमा गुहो विष्णुः ब्रह्म इन्द्रौ यम कालकौ ।
चित्रगुप्तः च अधिदेवा अग्निः आपः क्षितिः हरिः ॥ ४ ॥

इन्द्र ऐन्द्री देवता च प्रजेशोऽहिर्विधिः क्रमात् ।
एते प्रत्यधिदेवाश्च गणेशो दुर्गयानिलः ॥५॥

इन्द्र ऐन्द्री देवता च प्रजा ईशः अहिः विधिः क्रमात् ।
एते प्रत्यधिदेवाः च गणेशः दुर्गय अनिलः ॥ ५ ॥

खमश्विनौ च सम्पूज्य यजेद्वीजैश्च वेदजैः ।
अर्कः पलाशः खदिरो ह्यपामार्गश्च पिप्पलः ॥६॥

खम् अश्विनौ च सम्पूज्य यजेत् वीजैः च वेद जैः ।
अर्कः पलाशः खदिरः हि अपामार्गः च पिप्पलः ॥ ६ ॥

उदुम्बरः शमी दुर्वा कुशाश्च समिधः क्रमात् ।
मध्वाज्यदधिसंमिश्रा होतव्याश्चाष्टधा शतम् ॥७॥

उदुम्बरः शमी दुर्वा कुशाः च समिधः क्रमात् ।
मधु आज्य दधि संमिश्रा होतव्याः च अष्टधा शतम् ॥ ७ ॥

एकाष्टशतुरः कुम्भान् पूर्य पूर्णाहुतिन्तथा ।
वसोर्धारान्ततो दद्याद्दक्षिणाञ्च ततो ददेत् ॥८॥

एक अष्टशतुरः कुम्भान् पूर्य पूर्णाहुतिन् तथा ।
वसोः धार अन्ततः दद्यात् दक्षिणाञ्च ततस् ददेत् ॥ ८ ॥

यजमानं चतुर्भिस्तैरभिषिञ्चेत्समन्त्रकैः ।
सुरास्त्वामभिषिञ्चन्तु ब्रह्मविष्णुमहेश्वराः ॥९॥

यजमानम् चतुर्भिः तैः अभिषिञ्चेत् स मन्त्रकैः ।
सुराः त्वाम् अभिषिञ्चन्तु ब्रह्म विष्णु महेश्वराः ॥ ९ ॥

वासुदेवो जगन्नाथस्तथा सङ्कर्षणः प्रभुः ।
प्रद्युम्नश्चानिरुद्धश्च भवन्तु विजयाय ते ॥१०॥

वासुदेवः जगन्नाथः तथा सङ्कर्षणः प्रभुः ।
प्रद्युम्नः च अनिरुद्धः च भवन्तु विजयाय ते ॥ १० ॥

आखण्डलोऽग्निर्भगवान् यमो वै नैरृतस्तथा ।
वरुणः पवनश्चैव धनाध्यक्षस्तथा शिवः ॥११॥

आखण्डलः अग्निः भगवान् यमः वै नैरृतः तथा ।
वरुणः पवनः च एव धनाध्यक्षः तथा शिवः ॥ ११ ॥

ब्रह्मणा सहितः शेषो दिक्पालाः पान्तु वः सदा ।
कीर्तिर्लक्ष्मीर्धृतिर्मेधा पुष्टिः श्रद्धा क्रिया मतिः ॥१२॥

ब्रह्मणा सहितः शेषः दिक्पालाः पान्तु वः सदा ।
कीर्तिः लक्ष्मीः धृतिः मेधा पुष्टिः श्रद्धा क्रिया मतिः ॥ १२ ॥

बुद्धिर्लज्जा वपुः शान्तिस्तुष्टिः कान्तिश्च मातरः ।
एतास्त्वामभिषिञ्चन्तु धर्मपत्न्याः समागताः ॥१३॥

बुद्धिः लज्जा वपुः शान्तिः तुष्टिः कान्तिः च मातरः ।
एताः त्वाम् अभिषिञ्चन्तु धर्म पत्न्याः समागताः ॥ १३ ॥

आदित्यश्चन्द्रमा भौमो बुधजीवशितार्कजाः ।
ग्रहास्त्वामभिषिञ्चन्तु राहुः केतुश्च तर्पिताः ॥१४॥

आदित्यः चन्द्रमा भौमः बुध जीव शित अर्क जाः ।
ग्रहाः त्वाम् अभिषिञ्चन्तु राहुः केतुः च तर्पिताः ॥ १४ ॥

देवदानवगन्धर्वा यक्षराक्षसपन्नगाः ।
ऋषयो मनवो गावो देवमातर एव च ॥१५॥

देव दानव गन्धर्वा यक्ष राक्षस पन्नगाः ।
ऋषयः मनवः गावः देवमातर एव च ॥ १५ ॥

देवपत्न्यो द्रुमा नागा दैत्याश्चाप्सरसाङ्गणाः ।
अस्त्राणि सर्वशास्त्राणि राजानो वाहनानि च ॥१६॥

देव पत्न्यः द्रुमा नागा दैत्याः च अप्सरसा अङ्गणाः ।
अस्त्राणि सर्व शास्त्राणि राजानः वाहनानि च ॥ १६ ॥

औषधानि च रत्नानि कालस्यावयवाश्च ये ।
सरितः सागराः शैलास्तीर्थानि जलदा नदाः ॥१७॥

औषधानि च रत्नानि कालस्य अवयवाः च ये ।
सरितः सागराः शैलाः तीर्थानि जलदा नदाः ॥ १७ ॥

एते त्वामभिषिञ्चन्तु सर्वकामार्थसिद्धये ।
अलङ्कृतस्ततो दद्याद्धेमगोन्नभुवादिकं ॥१८॥

एते त्वाम् अभिषिञ्चन्तु सर्व काम अर्थ सिद्धये ।
अलङ्कृतः ततस् दद्यात् हेम गोन्न भुव आदिकम् ॥ १८ ॥

कपिले सर्वदेवानां पूजनीयासि रोहिणि ।
तीर्थदेवमयी यस्मादतःशान्तिं प्रयच्छ मे ॥१९॥

कपिले सर्व देवानाम् पूजनीया असि रोहिणि ।
तीर्थ देव मयी यस्मात् अतस् शान्तिम् प्रयच्छ मे ॥ १९ ॥

पुण्यस्त्वं शङ्ख पुण्यानां मङ्गलानाञ्च मङ्गलं ।
विष्णुना विधृतो नित्यमतः शान्तिं प्रयच्छ मे ॥२०॥

पुण्यः त्वम् शङ्ख पुण्यानाम् मङ्गल अनाञ्च मङ्गलम् ।
विष्णुना विधृतः नित्यम् अतस् शान्तिम् प्रयच्छ मे ॥ २० ॥

धर्म त्वं वृषरूपेण जगदानन्दकारकः ।
अष्टमूर्तेरधिष्टानमतः शान्तिं प्रयच्छ मे ॥२१॥

धर्म त्वम् वृष रूपेण जगत् आनन्द कारकः ।
अष्टमूर्तेः अधिष्ट आनम् अतस् शान्तिम् प्रयच्छ मे ॥ २१ ॥

हिरण्यगर्भगर्भस्थं हेमवीजं विभावसोः ।
अनन्तपुण्यफलदमतः शान्तिं प्रयच्छ मे ॥२२॥

हिरण्यगर्भ गर्भ स्थम् हेम वीजम् विभावसोः ।
अनन्त पुण्य फल दमतः शान्तिम् प्रयच्छ मे ॥ २२ ॥

पीतवस्त्रयुगं यस्माद्वासुदेवस्य वल्लभं ।
प्रदानात्तस्य वै विष्णुरतः शान्तिं प्रयच्छ मे ॥२३॥

पीत वस्त्र युगम् यस्मात् वासुदेवस्य वल्लभम् ।
प्रदानात् तस्य वै विष्णुः अतस् शान्तिम् प्रयच्छ मे ॥ २३ ॥

विष्णुस्त्वं मत्स्यरूपेण यस्मादमृतसम्भवः ।
चन्द्रार्कवाहनो नित्यमतः शान्तिं प्रयच्छ मे ॥२४॥

विष्णुः त्वम् मत्स्य रूपेण यस्मात् अमृत सम्भवः ।
चन्द्र अर्क वाहनः नित्यम् अतस् शान्तिम् प्रयच्छ मे ॥ २४ ॥

यस्मात्त्वं पृथिवी सर्वा धेनुः केशवसन्निभा ।
सर्वपापहरा नित्यमतः शान्तिं प्रयच्छ मे ॥२५॥

यस्मात् त्वम् पृथिवी सर्वा धेनुः केशव सन्निभा ।
सर्व पाप हरा नित्यम् अतस् शान्तिम् प्रयच्छ मे ॥ २५ ॥

यस्मादायसकर्माणि तवाधीनानि सर्वदा ।
लाङ्गलाद्यायुधादीनि अतः शान्तिं प्रयच्छ मे ॥२६॥

यस्मात् आयस कर्माणि तव अधीनानि सर्वदा ।
लाङ्गल आद्य आयुध आदीनि अतस् शान्तिम् प्रयच्छ मे ॥ २६ ॥

यस्मात्त्वं स्सर्वयज्ञानामङ्गत्वेन व्यवस्थितः ।
योनिर्विभावसोर्नित्यमतः शान्तिं प्रयच्छ मे ॥२७॥

यस्मात् त्वम् स्सर्व यज्ञानाम् अङ्ग त्वेन व्यवस्थितः ।
योनिः विभावसोः नित्यम् अतस् शान्तिम् प्रयच्छ मे ॥ २७ ॥

गवामङ्गेषु तिष्ठन्ति भुवनानि चतुर्दश ।
यस्मात्तस्माच्छिवं मे स्यादिह लोके परत्र च ॥२८॥

गवाम् अङ्गेषु तिष्ठन्ति भुवनानि चतुर्दश ।
यस्मात् तस्मात् शिवम् मे स्यात् इह लोके परत्र च ॥ २८ ॥

यस्मादशून्यं शयनं केशवस्य शिवस्य च ।
शय्या ममाप्यशून्यास्तु दत्ता जन्मनि जन्मनि ॥२९॥

यस्मात् अशून्यम् शयनम् केशवस्य शिवस्य च ।
शय्या मम अपि अशून्या अस्तु दत्ता जन्मनि जन्मनि ॥ २९ ॥

यथा रत्नेषु सर्वेषु सर्वे देवाः प्रतिष्ठिताः ।
तथा शान्तिं प्रयच्छन्तु रत्नदानेन मे सुराः ॥३०॥

यथा रत्नेषु सर्वेषु सर्वे देवाः प्रतिष्ठिताः ।
तथा शान्तिम् प्रयच्छन्तु रत्न दानेन मे सुराः ॥ ३० ॥

यथा भूमिप्रदानस्य कलां नार्हन्ति षोडशीं ।
दानान्यन्यानि मे शान्तिर्भूमिदानाद्भवत्विह ॥३१॥

यथा भूमि प्रदानस्य कलाम् न अर्हन्ति षोडशीम् ।
दानानि अन्यानि मे शान्तिः भूमि दानात् भवतु इह ॥ ३१ ॥

ग्रहयज्ञोऽयुतहोमो दक्षिणाभी रणे जितिः ।
विवाहोत्सवयज्ञेषु प्रतिष्ठादिषु कर्मषु ॥३२॥

ग्रह यज्ञः अयुत होम उ दक्षिणाभी रणे जितिः ।
विवाह उत्सव यज्ञेषु प्रतिष्ठा आदिषु कर्मषु ॥ ३२ ॥

सर्वकामाप्तये लक्षकोटिहोमद्वयं मतं ।
गृहदेशे मण्डपेऽथ अयुते हस्तमात्रकं ॥३३॥

सर्व काम आप्तये लक्ष कोटि होम द्वयम् मतम् ।
गृह देशे मण्डपे अथ अयुते हस्त मात्रकम् ॥ ३३ ॥

मेखलायोनिसंयुक्तं कुण्डञ्चत्वार ऋत्विजः ।
स्वयमेकोऽपि वा लक्षे सर्वं दशगुणं हि तत् ॥३४॥

मेखला योनि संयुक्तम् कुण्डञ्चत्वार ऋत्विजः ।
स्वयम् एकः अपि वा लक्षे सर्वम् दशगुणम् हि तत् ॥ ३४ ॥

चतुर्हस्तं द्विहस्तं वा तार्क्षञ्चात्राधिकं यजेत् ।
सामध्वनिशीरस्त्वं वाहनं पमेष्ठिनः ॥३५॥

चतुर् हस्तम् द्वि हस्तम् वा तार्क्षञ्च अत्र अधिकम् यजेत् ।
साम ध्वनि शीरः त्वम् वाहनम् पमेष्ठिनः ॥ ३५ ॥

विषयापहरो नित्यमतः शान्तिं प्रयच्छ मे ।
पूर्ववत्कुण्डमामन्त्र्य लक्षहोमं समाचरेत् ॥३६॥

विषय अपहरः नित्यम् अतस् शान्तिम् प्रयच्छ मे ।
पूर्ववत् कुण्डम् आमन्त्र्य लक्षहोमम् समाचरेत् ॥ ३६ ॥

वसोर्धारां ततो दद्याच्छय्याभूषादिकं ददेत् ।
तत्रापि दश चाष्टौ च लक्षहोमे तथर्त्विजः ॥३७॥

वसोः धाराम् ततस् दद्यात् शय्या भूषा आदिकम् ददेत् ।
तत्र अपि दश च अष्टौ च लक्षहोमे तथा ऋत्विजः ॥ ३७ ॥

पुत्रान्नराज्यविजयभुक्तिमुक्त्यादि चाप्नुयात् ।
दक्षिणाभिः फलेनास्माच्छत्रुघ्नः कोटिहोमकः ॥३८॥

पुत्र अन्न राज्य विजय भुक्ति मुक्त्यादि च आप्नुयात् ।
दक्षिणाभिः फलेन अस्मात् शत्रुघ्नः कोटिहोमकः ॥ ३८ ॥

चतुर्हस्तं चाष्टहस्तं कुण्डन्द्वादश च द्विजाः ।
पञ्चविंशं षोडशं वा पटे द्वारे चतुष्टयं ॥३९॥

चतुर् हस्तम् च अष्ट हस्तम् कुण्डन्द्वादश च द्विजाः ।
पञ्चविंशम् षोडशम् वा पटे द्वारे चतुष्टयम् ॥ ३९ ॥

कोटिहोमी सर्वकामी विष्णुलोकं स गच्छति ।
होमस्तु ग्रहमन्त्रैर्वा गायत्र्या वैष्णवैरपि ॥४०॥

कोटिहोमी सर्व कामी विष्णु लोकम् स गच्छति ।
होमः तु ग्रह मन्त्रैः वा गायत्र्या वैष्णवैः अपि ॥ ४० ॥

जातवेदोमुखैः शैवैः वैदिकैः प्रथितैरपि ।
तिलैर्यवैर्घृतैरश्वमेधफलादिभाक् ॥४१॥

जातवेदः मुखैः शैवैः वैदिकैः प्रथितैः अपि ।
तिलैः यवैः घृतैः अश्वमेध फल आदि भाज् ॥ ४१ ॥

विद्वेषणाभिचारेषु त्रिकोणं कुण्डमिष्यते ।
समिधो वामहस्तेन श्येनास्थ्यनलसंयुताः ॥४२॥

विद्वेषण अभिचारेषु त्रिकोणम् कुण्डम् इष्यते ।
समिधः वाम हस्तेन श्येन अस्थि अनल संयुताः ॥ ४२ ॥

रक्तभूषैर्मुक्तकेशैर्ध्यायद्भिरशिवं रिपोः ।
दुर्मित्रियास्तस्मै सन्तु यो द्वेष्टि हुं फडिति च ॥४३॥

रक्त भूषैः मुक्त केशैः ध्यायद्भिः अशिवम् रिपोः ।
दुर्मित्रियाः तस्मै सन्तु यः द्वेष्टि हुम् फट् इति च ॥ ४३ ॥

छिन्द्यात्क्षुरेण प्रतिमां पिष्टरूपं रिपुं हनेत् ।
यजेदेकं पीडकं वा यः स कृत्वा दिवं व्रजेत् ॥४४॥

छिन्द्यात् क्षुरेण प्रतिमाम् पिष्ट रूपम् रिपुम् हनेत् ।
यजेत् एकम् पीडकम् वा यः स कृत्वा दिवम् व्रजेत् ॥ ४४ ॥

॥ अध्यायः १६८ ॥

महापातकादिकथनम् ।
पुष्कर उवाच ।
दण्डं कुर्यान्नृपो नॄणां प्रायश्चित्तमकुर्वतां ।
कामतोऽकामतो वापि प्रायश्चित्तं कृतं चरेत् ॥१॥

महापातक आदि कथनम् ।
पुष्कर उवाच ।
दण्डम् कुर्यात् नृपः नॄणाम् प्रायश्चित्तम् अकुर्वताम् ।
काम् अतः अकामतः वा अपि प्रायश्चित्तम् कृतम् चरेत् ॥ १ ॥

मत्तक्रुद्धातुराणां च न भुञ्जीत कदाचन ।
महापातकिनां स्पृष्टं यच्च स्पृष्टमुदक्यया ॥२॥

मत्त क्रुद्ध आतुराणाम् च न भुञ्जीत कदाचन ।
महापातकिनाम् स्पृष्टम् यत् च स्पृष्टम् उदक्यया ॥ २ ॥

गणान्नं गणिकान्नं च वार्धुषेर्गायनस्य च ।
अभिशप्तस्य षण्डस्य यस्याश्चोपपतिर्गृहे ॥३॥

गण अन्नम् गणिका अन्नम् च वार्धुषेः गायनस्य च ।
अभिशप्तस्य षण्डस्य यस्याः च उपपतिः गृहे ॥ ३ ॥

रजकस्य नृशंसस्य वन्दिनः कितवस्य च ।
मिथ्यातपस्विनश्चैव चौरदण्डिकयोस्तथा ॥४॥

रजकस्य नृशंसस्य वन्दिनः कितवस्य च ।
मिथ्या तपस्विनः च एव चौर दण्डिकयोः तथा ॥ ४ ॥

कुण्डगोलस्त्रीजितानां वेदविक्रयिणस्तथा ।
शैलूषतन्त्रवायान्नं कृतघ्नस्यान्नमेव च ॥५॥

कुण्ड गोल स्त्री जितानाम् वेद विक्रयिणः तथा ।
शैलूष तन्त्रवाय अन्नम् कृतघ्नस्य अन्नम् एव च ॥ ५ ॥

कर्मारस्य निषादस्य चेलनिर्णेजकस्य च ।
मिथ्याप्रव्रजितस्यान्नम्पुंश्चल्यास्तैलिकस्य च ॥६॥

कर्मारस्य निषादस्य चेल निर्णेजकस्य च ।
मिथ्या प्रव्रजितस्य अन्नम्पुंश्चल्याः तैलिकस्य च ॥ ६ ॥

आरूढपतितस्यान्नं विद्विष्टान्नं च वर्जयेत् ।
तथैव ब्राह्मणस्यान्नं ब्राह्मणेनानिमन्त्रितः ॥७॥

आरूढ पतितस्य अन्नम् विद्विष्ट अन्नम् च वर्जयेत् ।
तथा एव ब्राह्मणस्य अन्नम् ब्राह्मणेन अनिमन्त्रितः ॥ ७ ॥

ब्राह्मणान्नञ्च शूद्रेण नाद्याच्चैव निमन्त्रितः ।
एषामन्यतमस्यान्नममत्या वा त्र्यहं क्षपेत् ॥८॥

ब्राह्मणान् नञ्च शूद्रेण न अद्यात् च एव निमन्त्रितः ।
एषाम् अन्यतमस्य अन्नम् अमत्या वा त्रि अहम् क्षपेत् ॥ ८ ॥

मत्या भुक्त्वा चरेत्कृच्छ्रं रेतोविण्मूत्रमेव च ।
चण्डालश्वपचान्नन्तु भुक्त्वा चान्द्रायणं चरेत् ॥९॥

मत्या भुक्त्वा चरेत् कृच्छ्रम् रेतः विष् मूत्रम् एव च ।
चण्डाल श्वपचान् नन्तु भुक्त्वा चान्द्रायणम् चरेत् ॥ ९ ॥

अनिर्दिशं च प्रेतान्नं गवाघ्रातं तथैव च ।
शूद्रोच्छिष्टं शुनोच्छिष्टं पतितान्नं तथैव च ॥१०॥

अनिर्दिशम् च प्रेत अन्नम् गवा आघ्रातम् तथा एव च ।
शूद्र उच्छिष्टम् शुना उच्छिष्टम् पतित अन्नम् तथा एव च ॥ १० ॥

तप्तकृच्छ्रं प्रकुर्वीत अशौचे कृच्छ्रमाचरेत् ।
अशौचे यस्य यो भुङ्क्ते सोप्यशुद्धस्तथा भवेत् ॥११॥

तप्तकृच्छ्रम् प्रकुर्वीत अशौचे कृच्छ्रम् आचरेत् ।
अशौचे यस्य यः भुङ्क्ते स उप्यशुद्धः तथा भवेत् ॥ ११ ॥

मृतपञ्चनखात्कूपादमेध्येन सकृद्युतात् ।
अपः पीत्वा त्र्यहं तिष्ठेत्सोपवासो द्विजोत्तमः ॥१२॥

मृत पञ्चनखात् कूपात् अमेध्येन सकृत् युतात् ।
अपः पीत्वा त्रि अहम् तिष्ठेत् स उपवासः द्विजोत्तमः ॥ १२ ॥

सर्वत्र शूद्रे पादः स्याद्द्वित्रयं वैश्यभूपयोः ।
विड्वराहखरोष्ट्राणां गोमायोः कपिकाकयोः ॥१३॥

सर्वत्र शूद्रे पादः स्यात् द्वि त्रयम् वैश्य भूपयोः ।
विड्वराह खर उष्ट्राणाम् गोमायोः कपि काकयोः ॥ १३ ॥

प्राश्य मूत्रपुरीषाणि द्विजश्चान्द्रायणं चरेत् ।
शुष्काणि जग्ध्वा मांसानि प्रेतान्नं करकाणि च ॥१४॥

प्राश्य मूत्र पुरीषाणि द्विजः चान्द्रायणम् चरेत् ।
शुष्काणि जग्ध्वा मांसानि प्रेत अन्नम् करकाणि च ॥ १४ ॥

क्रव्यादशूकरोष्ट्राणां गोमायोः कपिकाकयोः ।
गोनराश्वखरोष्ट्राणां छत्राकं ग्रामकुक्कुटं ॥१५॥

क्रव्याद शूकर उष्ट्राणाम् गोमायोः कपि काकयोः ।
गोनर अश्व खर उष्ट्राणाम् छत्राकम् ग्राम कुक्कुटम् ॥ १५ ॥

मांसं जग्ध्वा कुञ्जरस्य तप्तकृच्छ्रेण शुद्ध्यति ।
आमश्राद्धे तथा भुक्त्वा ब्रह्मचारी मधु त्वदन् ॥१६॥

मांसम् जग्ध्वा कुञ्जरस्य तप्तकृच्छ्रेण शुद्धि अति ।
आम श्राद्धे तथा भुक्त्वा ब्रह्मचारी मधु त्वद् अन् ॥ १६ ॥

लशुनं गुञ्जनं चाद्यात्प्राजापत्यादिना शुचिः ।
भुक्त्वा चान्द्रायणं कुर्यान्मांसञ्चात्मकृतन्तथा ॥१७॥

लशुनम् गुञ्जनम् च अद्यात् प्राजापत्य आदिना शुचिः ।
भुक्त्वा चान्द्रायणम् कुर्यात् मांसञ्च आत्म कृतन्तथा ॥ १७ ॥

पेलुगव्यञ्च पेयूषं तथा श्लेष्मातकं मृदं ।
वृथाकृशरसंयावपायसापूपशष्कुलीः ॥१८॥

पेलुगव्यञ्च पेयूषम् तथा श्लेष्मातकम् मृदम् ।
वृथा कृशर संयाव पायस अपूप शष्कुलीः ॥ १८ ॥

अनुपाकृटमांसानि देवान्नानि हवींषि च ।
गवाञ्च महिषीणां च वर्जयित्वा तथाप्यजां ॥१९॥

अनुपाकृट मांसानि देव अन्नानि हवींषि च ।
गवाञ्च महिषीणाम् च वर्जयित्वा तथा अपि अजाम् ॥ १९ ॥

सर्वक्षीराणि वर्ज्याणि तासाञ्चैवाप्यन्निर्दशं ।
शशकः शल्यकी गोधा खड्गः कूर्मस्तथैव च ॥२०॥

सर्व क्षीराणि वर्ज्याणि तासाञ्च एव अपि अत् निर्दशम् ।
शशकः शल्यकी गोधा खड्गः कूर्मः तथा एव च ॥ २० ॥

भक्ष्याः पञ्चनखाः प्रोक्ताः परिशेषाश्च वर्जिताः ।
पाठीनरोहितान्मत्स्यान् सिंहतुण्डांश्च भक्षयेत् ॥२१॥

भक्ष्याः पञ्चनखाः प्रोक्ताः परिशेषाः च वर्जिताः ।
पाठीन रोहितान् मत्स्यान् सिंहतुण्डान् च भक्षयेत् ॥ २१ ॥

यवगोधूमजं सर्वं पयसश्चैव विक्रियाः ।
वागषाड्गवचक्रादीन् सस्नेहमुषितं तथा ॥२२॥

यव गोधूम जम् सर्वम् पयसः च एव विक्रियाः ।
वाच् अषाड्गव चक्र आदीन् स स्नेहम् उषितम् तथा ॥ २२ ॥

अग्निहोत्रपरीद्धाग्निर्ब्राह्मणः कामचारतः ।
चान्द्रायणं चरेन्मासं वीरवध्वासनं हितं ॥२३॥

अग्निहोत्र परीद्ध अग्निः ब्राह्मणः कामचारतः ।
चान्द्रायणम् चरेत् मासम् वीरवध्व आसनम् हितम् ॥ २३ ॥

ब्रह्महत्या सुरापानं स्तेयं गुर्वङ्गनागमः ।
महान्ति पातकान्याहुः संयोगश्चैव तैः सह ॥२४॥

ब्रह्महत्या सुरा पानम् स्तेयम् गुरु अङ्गना आगमः ।
महान्ति पातकानि आहुः संयोगः च एव तैः सह ॥ २४ ॥

अनृते च समुत्कर्षो राजगामि च पैशुनं ।
गुरोश्चालीकनिर्बन्धः समानं ब्रह्महत्यया ॥२५॥

अनृते च समुत्कर्षः राज गामि च पैशुनम् ।
गुरोः च अलीक निर्बन्धः समानम् ब्रह्महत्यया ॥ २५ ॥

ब्रह्मोज्झ्यवेदनिन्दा च कौटसाक्ष्यं सुहृद्बधः ।
गर्हितान्नाज्ययोर्जग्धिः सुरापानसमानि षट् ॥२६॥

ब्रह्म उज्झ्यवेद निन्दा च कौट साक्ष्यम् सुहृद् बधः ।
गर्हितात् न आज्ययोः जग्धिः सुरा पान समानि षड् ॥ २६ ॥

निक्षेपस्यापहरणं नराश्वरजतस्य च ।
भूमिवज्रमणीनाञ्च रुक्मस्तेयसमं स्मृतं ॥२७॥

निक्षेपस्य अपहरणम् नर अश्व रजतस्य च ।
भूमि वज्रमणीनाञ्च रुक्म स्तेय समम् स्मृतम् ॥ २७ ॥

रेतःसेकः स्वयोन्याषु कुमारीष्वन्त्यजासु च ।
सख्युः पुत्रस्य च स्त्रीषु गुरुतल्पसमं विदुः ॥२८॥

रेतः सेकः स्व योन्याषु कुमारीषु अन्त्यजासु च ।
सख्युः पुत्रस्य च स्त्रीषु गुरु तल्प समम् विदुः ॥ २८ ॥

गोबधोऽयाज्य संयाज्यं पारदार्यात्मविक्रियः ।
गुरुमातृपितृत्यागः स्वाध्ययाग्न्योः सुतस्य च ॥२९॥

गो बधः अयाज्य संयाज्यम् पारदारि आत्म विक्रियः ।
गुरु मातृ पितृ त्यागः स्वाध्यय अग्न्योः सुतस्य च ॥ २९ ॥

परिवित्तितानुजेन परिवेदनमेव च ।
तयोर्दानञ्च कन्यायास्तयोरेव च याजनं ॥३०॥

परिवित्तित अनुजेन परिवेदनम् एव च ।
तयोः दानञ्च कन्यायाः तयोः एव च याजनम् ॥ ३० ॥

कन्याया दूषणञ्चैव वार्धुष्यं व्रतलोपनं ।
तडागारामदाराणामपत्यस्य च विक्रियः ॥३१॥

कन्यायाः दूषणञ्च एव वार्धुष्यम् व्रत लोपनम् ।
तडाग आराम दाराणाम् अपत्यस्य च विक्रियः ॥ ३१ ॥

व्रात्यता बान्धवत्यागो भृताध्यापनमेव च ।
भृताच्चाध्ययनादानमविक्रेयस्य विक्रयः ॥३२॥

व्रात्य ता बान्धव त्यागः भृत अध्यापनम् एव च ।
भृतात् च अध्ययन आदानम् अविक्रेयस्य विक्रयः ॥ ३२ ॥

सर्वाकारेष्वधीकारो महायन्त्रप्रवर्तनं ।
हिंसौषधीनां स्त्र्याजीवः क्रियालङ्गनमेव च ॥३३॥

सर्व आकारेषु अधीकारः महा यन्त्र प्रवर्तनम् ।
हिंसा ओषधीनाम् स्त्र्याजीवः क्रिया लङ्गनम् एव च ॥ ३३ ॥

इन्धनार्थमशुष्काणां दुमाणाञ्चैव पातनं ।
योषितां ग्रहणञ्चैव स्त्रीनिन्दकसमागमः ॥३४॥

इन्धन अर्थम् अशुष्काणाम् दुमाणाञ्च एव पातनम् ।
योषिताम् ग्रहणञ्च एव स्त्री निन्दक समागमः ॥ ३४ ॥

आत्मार्थञ्च क्रियारम्भो निन्दितान्नदनन्तथा ।
अनाहिताग्नितास्तेयमृणानाञ्चानपक्रिया ॥३५॥

आत्म अर्थञ्च क्रिया आरम्भः निन्दितान् नदनन् तथा ।
अनाहिताग्नि ता स्तेय मृणान् आञ्चानप क्रिया ॥ ३५ ॥

असच्छास्त्राधिगमनं दौःशील्यं व्यसनक्रिया ।
धान्यकुप्यपशुस्तेयं मद्यपस्त्रीनिषेवणं ॥३६॥

असत् शास्त्र अधिगमनम् दौःशील्यम् व्यसन क्रिया ।
धान्य कुप्य पशु स्तेयम् मद्यप स्त्री निषेवणम् ॥ ३६ ॥

स्त्रीशूद्रविट्क्षत्रबधो नास्तिक्यञ्चोपपातकं ।
ब्राह्मणस्य रुजः कृत्यं घ्रातिरघ्रेयमद्ययोः ॥३७॥

स्त्री शूद्र विश् क्षत्र बधो नास्तिक्यञ्च उपपातकम् ।
ब्राह्मणस्य रुजः कृत्यम् घ्रातिः अघ्रेय मद्ययोः ॥ ३७ ॥

जैंभं पुंसि च मैथुन्यं जातिभ्रंशकरं स्मृतं ।
श्वखरोष्ट्रमृगेन्द्राणामजाव्योश्चैव मारणं ॥३८॥

जैंभम् पुंसि च मैथुन्यम् जाति भ्रंश करम् स्मृतम् ।
श्व खर उष्ट्र मृगेन्द्राणाम् अजाव्योः च एव मारणम् ॥ ३८ ॥

सङ्कीर्णकरणं ज्ञेयं मीनाहिनकुलस्य च ।
निन्दितेभ्यो धनादानं बाणिज्यं शूद्रसेवनं ॥३९॥

सङ्कीर्ण करणम् ज्ञेयम् मीन अहि नकुलस्य च ।
निन्दितेभ्यः धन आदानम् बाणिज्यम् शूद्र सेवनम् ॥ ३९ ॥

अपात्रीकरणं ज्ञेयमसत्यस्य च भाषणं ।
कृमिकीटवयोहत्या मद्यानुगतभोजनं ॥४०॥

अपात्रीकरणम् ज्ञेयम् असति अस्य च भाषणम् ।
कृमि कीट वयः हत्या मद्य अनुगत भोजनम् ॥ ४० ॥

॥ अध्यायः १६९ ॥

पुष्कर उवाच ।
एतत्प्रभृतिपापानां प्रायश्चित्तं वदामि ते ।
ब्रह्महा द्वादशाब्दानि कुटीङ्कृत्वा वने वसेत् ॥१॥

पुष्कर उवाच ।
एतद् प्रभृति पापानाम् प्रायश्चित्तम् वदामि ते ।
ब्रह्म हा द्वादश अब्दानि कुटीङ्कृत्वा वने वसेत् ॥ १ ॥

भिक्षेतात्मविशुद्ध्यर्थं कृत्वा शवशिरोध्वजं ।
प्रास्येदात्मानमग्नौ वा समिद्धे त्रिरवाक्शिराः ॥२॥

भिक्षेत आत्म विशुद्धि अर्थम् कृत्वा शव शिरः ध्वजम् ।
प्रास्येत् आत्मानम् अग्नौ वा समिद्धे त्रिस् अवाक् शिराः ॥ २ ॥

यजेत वाश्वमेधेन स्वर्जिता गोसवेन वा ।
जपन्वान्यतमं वेदं योजनानां शतं ब्रजेत् ॥३॥

यजेत वा अश्वमेधेन स्वर्जिता गोसवेन वा ।
जपन् वा अन्यतमम् वेदम् योजनानाम् शतम् ब्रजेत् ॥ ३ ॥

सर्वस्वं वा वेदविदे ब्राह्मणायोपपादयेत् ।
व्रतैरेतैर्व्यपोहन्ति महापातकिनो मलं ॥४॥

सर्व स्वम् वा वेद विदे ब्राह्मणाय उपपादयेत् ।
व्रतैः एतैः व्यपोहन्ति महापातकिनः मलम् ॥ ४ ॥

उपपातकसंयुक्तो गोघ्नो मासं यवान् पिवेत् ।
कृतवापो वसेद्गोष्ठे चर्मणा तेन संवृतः ॥५॥

उपपातक संयुक्तः गो घ्नः मासम् यवान् पिवेत् ।
कृत वापः वसेत् गोष्ठे चर्मणा तेन संवृतः ॥ ५ ॥

चतुर्थकालमश्रीयादक्षारलवणं मितं ।
गोमूत्रेण चरेत्स्नानं द्वौ मासौ नियतेन्द्रियः ॥६॥

चतुर्थ कालम् अश्रीयादक्षार लवणम् मितम् ।
गो मूत्रेण चरेत् स्नानम् द्वौ मासौ नियत इन्द्रियः ॥ ६ ॥

दिवानुगच्छेद्गाश्चैव तिष्ठन्नूर्ध्वं रजः पिवेत् ।
वृषभैकादशा गास्तु दद्याद्विचारितव्रतः ॥७॥

दिवा अनुगच्छेत् गाः च एव तिष्ठन् ऊर्ध्वम् रजः पिवेत् ।
वृषभ एकादशा गाः तु दद्यात् विचारित व्रतः ॥ ७ ॥

अविद्यमाने सर्वस्वं वेदविद्भ्यो निवेदयेत् ।
पादमेकञ्चरेद्रोधे द्वौ पादौ बन्धने चरेत् ॥८॥

अविद्यमाने सर्व स्वम् वेद विद्भ्यः निवेदयेत् ।
पादम् एकञ्चरेत् रोधे द्वौ पादौ बन्धने चरेत् ॥ ८ ॥

योजने पादहीनं स्याच्चरेत्सर्वं निपातने ।
कान्तारेष्वथ दुर्गेषु विषमेषु भयेषु च ॥९॥

योजने पाद हीनम् स्यात् चरेत् सर्वम् निपातने ।
कान्तारेषु अथ दुर्गेषु विषमेषु भयेषु च ॥ ९ ॥

यदि तत्र विपत्तिः स्यादेकपादो विधीयते ।
घण्टाभरणदोषेण तथैवर्धं विनिर्दिशत् ॥१०॥

यदि तत्र विपत्तिः स्यात् एक पादः विधीयते ।
घण्टा आभरण दोषेण तथा एवर्धम् विनिर्दिशत् ॥ १० ॥

दमने दमने रोधे शकटस्य नियोजने ।
स्तम्भशृङ्खलपाशेषु मृते पादोनमाचरेत् ॥११॥

दमने दमने रोधे शकटस्य नियोजने ।
स्तम्भ शृङ्खल पाशेषु मृते पाद ऊनम् आचरेत् ॥ ११ ॥

शृङ्गभङ्गेऽस्थिभङ्गे च लाङ्गूलच्छेदने तथा ।
यावकन्तु पिवेत्तावद्यावत्सुस्था तु गौर्भवेत् ॥१२॥

शृङ्ग भङ्गे अस्थि भङ्गे च लाङ्गूल छेदने तथा ।
यावकन्तु पिवेत् तावत् यावत् सुस्था तु गौः भवेत् ॥ १२ ॥

गोमतीञ्च जपेद्विद्यां गोस्तुतिं गोमतीं स्मरेत् ।
एका चेद्बहुभिर्दैवाद्यत्र व्यापादिता भवेत् ॥१३॥

गोमतीञ्च जपेत् विद्याम् गो स्तुतिम् गोमतीम् स्मरेत् ।
एका चेद् बहुभिः दैवात् यत्र व्यापादिता भवेत् ॥ १३ ॥

पादं पादन्तु हत्यायाश्चरेयुस्ते पृथक्पृथक् ।
उपकारे क्रियमाणे विपत्तौ नास्ति पातकं ॥१४॥

पादम् पादन्तु हत्यायाः चरेयुः ते पृथक् पृथक् ।
उपकारे क्रियमाणे विपत्तौ न अस्ति पातकम् ॥ १४ ॥

एतदेव व्रतं कुर्युरुपपातकिनस्तथा ।
अवकीर्णवर्जं शुद्ध्यर्थञ्चान्द्रायणमथापि वा ॥१५॥

एतत् एव व्रतम् कुर्युः उपपातकिनः तथा ।
अवकीर्ण वर्जम् शुद्धि अर्थञ्चान्द्रायणम् अथ अपि वा ॥ १५ ॥

अवकीर्णी तु कालेन गर्धभेन चतुष्पथे ।
पाकयज्ञविधानेन यजेत निरृतिं निशि ॥१६॥

अवकीर्णी तु कालेन गर्धभेन चतुष्पथे ।
पाकयज्ञ विधानेन यजेत निरृतिम् निशि ॥ १६ ॥

कृत्वाग्निं विधिवद्धीमानन्ततस्तु समित्तृचा ।
चन्द्रेन्द्रगुरुवह्नीनां जुहुयात्सर्पिषाहुतिं ॥१७॥

कृत्वा अग्निम् विधिवत् हीमा अन् अन्ततस् तु समित्तृ चा ।
चन्द्र इन्द्र गुरु वह्नीनाम् जुहुयात् सर्पिषा आहुतिम् ॥ १७ ॥

अथवा गार्धभञ्चर्म वसित्वाब्दञ्चरेन्महीं ।
हत्वा गर्भमविज्ञातं ब्रह्महत्याव्रतं चरेत् ॥१८॥

अथवा गार्ध भञ्चर्म वसित्वा अब्दञ्चरेत् महीम् ।
हत्वा गर्भम् अविज्ञातम् ब्रह्म हत्या व्रतम् चरेत् ॥ १८ ॥

सरां पीत्वा द्विजो मोहादग्निवर्णां सुरां पिवेत् ।
गोमूत्रमग्निवर्णं वा पिवेदुदकमेव वा ॥१९॥

सराम् पीत्वा द्विजः मोहात् अग्नि वर्णाम् सुराम् पिवेत् ।
गो मूत्रम् अग्नि वर्णम् वा पिवेत् उदकम् एव वा ॥ १९ ॥

सुवर्णस्तेयकृद्विप्रो राजानमभिगम्य तु ।
स्वकर्म ख्यापयन् व्रूयान्मां भवाननुशास्त्विति ॥२०॥

सुवर्ण स्तेय कृत् विप्रः राजानम् अभिगम्य तु ।
स्व कर्म ख्यापयन् व्रूयात् माम् भवान् अनुशास्तु इति ॥ २० ॥

गृहीत्वा मुशलं राजा सकृद्धन्यात्स्वयङ्गतं ।
बधेन शुद्ध्यते स्तेयो ब्राह्मणस्तपसैव वा ॥२१॥

गृहीत्वा मुशलम् राजा सकृत् हन्यात् स्वयङ्गतम् ।
बधेन शुद्ध्यते स्तेयः ब्राह्मणः तपसा एव वा ॥ २१ ॥

गुरुतल्पो निकृत्यैव शिश्नञ्च वृषणं स्वयं ।
निधाय चाञ्चलौ गच्छेदानिपाताच्च नैरृतिं ॥२२॥

गुरुतल्पः निकृत्या एव शिश्नञ्च वृषणम् स्वयम् ।
निधाय चाञ्चलौ गच्छेत् आनिपातात् च नैरृतिम् ॥ २२ ॥

चान्द्रायणान् वा त्रीन्मासानभ्यसेन्नियतेन्द्रियः ।
जातिभ्रंशकरं कर्म कृत्वान्यतममिच्छया ॥२३॥

चान्द्रायणान् वा त्रीन् मासान् अभ्यसेत् नियत इन्द्रियः ।
जाति भ्रंश करम् कर्म कृत्वा अन्यतमम् इच्छया ॥ २३ ॥

चरेच्छान्तपनं कृच्छ्रं प्राजापत्यमनिच्छया ।
सङ्करीपात्रकृत्यासु मासं शोधनमैन्दवं ॥२४॥

चर इत् शान्तपनम् कृच्छ्रम् प्राजापत्यम् अनिच्छया ।
सङ्करी पात्र कृत्यासु मासम् शोधनम् ऐन्दवम् ॥ २४ ॥

मलिनीकरणीयेषु तप्तं स्याद्यावकं त्र्यहं ।
तुरीयो ब्रह्महत्यायाः क्षत्रियस्य बधे स्मृतः ॥२५॥

मलिनीकरणीयेषु तप्तम् स्यात् यावकम् त्रि अहम् ।
तुरीयः ब्रह्महत्यायाः क्षत्रियस्य बधे स्मृतः ॥ २५ ॥

वैश्येऽष्टमांशे वृत्तस्थे शूद्रे ज्ञेयस्तु षोडशः ।
मार्जरनकुलौ हत्वा चासं मण्डूकमेव च ॥२६॥

वैश्ये अष्टम अंशे वृत्त स्थे शूद्रे ज्ञेयः तु षोडशः ।
मार्जर नकुलौ हत्वा च असं मण्डूकम् एव च ॥ २६ ॥

श्वगोधोलूककाकांश्च शूद्रहत्याव्रतं चरेत् ।
चतुर्णामपि वर्णानां नारीं हत्वानवस्थितां ॥२७॥

श्व गोधा उलूक काकान् च शूद्र हत्या व्रतम् चरेत् ।
चतुर्णाम् अपि वर्णानाम् नारीम् हत्वा अनवस्थिताम् ॥ २७ ॥

अमत्यैव प्रमाप्य स्त्रीं शूद्रहत्याव्रतं चरेत् ।
सर्पादीनां बधे नक्तमनस्थ्नां वायुसंयमः ॥२८॥

अमत्या एव प्रमाप्य स्त्रीम् शूद्र हत्या व्रतम् चरेत् ।
सर्प आदीनाम् बधे नक्त मनस्थ्नाम् वायु संयमः ॥ २८ ॥

द्रव्याणामल्पसाराणां स्तेयं कृत्वान्यवेश्मतः ।
चरेच्छान्तपनं कृच्छं व्रतं निर्वाप्य सिद्ध्यति ॥२९॥

द्रव्याणाम् अल्प साराणाम् स्तेयम् कृत्वा अन्य वेश्मतः ।
चर इत् शान्तपनम् कृच्छम् व्रतम् निर्वाप्य सिद्ध्यति ॥ २९ ॥

भक्षभोज्यापहरणे यानशय्यासनस्य च ।
पुष्पमूलफलानाञ्च पञ्चगव्यं विशोधनं ॥३०॥

भक्ष भोज्य अपहरणे यान शय्या आसनस्य च ।
पुष्प मूल फल अनाञ्च पञ्चगव्यम् विशोधनम् ॥ ३० ॥

तृणकाष्ठद्रुमाणान्तु शुष्कान्नस्य गुडस्य च ।
चेलचर्मामिषाणान्तु त्रिरात्रं स्यादभोजनं ॥३१॥

तृण काष्ठ द्रुमाण अन्तु शुष्क अन्नस्य गुडस्य च ।
चेल चर्म आमिषाण अन्तु त्रि रात्रम् स्यात् अभोजनम् ॥ ३१ ॥

मणिमुक्ताप्रवालानां ताम्रस्य रजतस्य च ।
अयःकांस्योपलानाञ्च द्वादशाहं कणान्नभुक् ॥३२॥

मणि मुक्ता प्रवालानाम् ताम्रस्य रजतस्य च ।
अयः कांस्य उपलानाञ्च द्वादश अहम् कणा अन्न भुज् ॥ ३२ ॥

कार्पासकीटजीर्णानां द्विशफैकशफस्य च ।
पक्षिगन्धौषधीनान्तु रज्वा चैव त्र्यहम्पयः ॥३३॥

कार्पास कीट जीर्णानाम् द्विशफ एकशफस्य च ।
पक्षि गन्ध ओषधीनान्तु रज्वा च एव त्रि अहम्पयः ॥ ३३ ॥

गुरुतल्पव्रतं कुर्याद्रेतः सिक्त्वा स्वयोनिषु ।
सख्युः पुत्रस्य च स्त्रीषु कुमारोष्वन्त्यजासु च ॥३४॥

गुरु तल्पव्रतम् कुर्यात् रेतः सिक्त्वा स्व योनिषु ।
सख्युः पुत्रस्य च स्त्रीषु कुमारोषु अन्त्यजासु च ॥ ३४ ॥

पितृस्वस्रेयीं भगिनीं स्वस्रीयां मातुरेव च ।
मातुश्च भ्रातुराप्तस्य गत्वा चान्द्रायणञ्चरेत् ॥३५॥

पितृ स्वस्रेयीम् भगिनीम् स्वस्रीयाम् मातुः एव च ।
मातुः च भ्रातुः आप्तस्य गत्वा चान्द्रायणञ्चरेत् ॥ ३५ ॥

अमानुषीषु पुरुष उदक्यायामयोनिषु ।
रेतः सिक्त्वा जले चैव कृच्छ्रं शान्तपनञ्चरेत् ॥३६॥

अमानुषीषु पुरुष उदक्यायाम् अयोनिषु ।
रेतः सिक्त्वा जले च एव कृच्छ्रम् शान्तपनञ्चरेत् ॥ ३६ ॥

मैथुनन्तु समासेव्य पुंसि योषिति वा द्विजः ।
गोयानेऽप्सु दिवा चैव सवासाः स्नानमाचरेत् ॥३७॥

मैथुनन्तु समासेव्य पुंसि योषिति वा द्विजः ।
गो याने अप्सु दिवा च एव स वासाः स्नानम् आचरेत् ॥ ३७ ॥

चण्डालान्त्यस्त्रियो गत्वा भुक्त्वा च प्रतिगृह्य च ।
पतत्यज्ञानतो विप्रो ज्ञानात्साम्यन्तु गच्छति ॥३८॥

चण्डाल अन्त्य स्त्रियः गत्वा भुक्त्वा च प्रतिगृह्य च ।
पतति अज्ञानतः विप्रः ज्ञानात् साम्यन्तु गच्छति ॥ ३८ ॥

विप्रदुष्टां स्त्रियं भर्ता निरुन्ध्यादेकवेश्मनि ।
यत्पुंसः परदारेषु तदेनाञ्चारयेद्व्रतं ॥३९॥

विप्रदुष्टाम् स्त्रियम् भर्ता निरुन्ध्यात् एक वेश्मनि ।
यत् पुंसः पर दारेषु तत् एन अञ्चारयेत् व्रतम् ॥ ३९ ॥

साचेत्पुनः प्रदुष्येत सदृशेनोपमन्त्रिता ।
कृच्छ्रञ्चाद्रायणञ्चैव तदस्याः पावनं स्मृतं ॥४०॥

साचेद् पुनर् प्रदुष्येत सदृशेन उपमन्त्रिता ।
कृच्छ्रञ्चाद्रायणञ्च एव तत् अस्याः पावनम् स्मृतम् ॥ ४० ॥

यत्करोत्येकरात्रेण वृषलीसेवनं द्विजः ।
तद्भैक्ष्यभुक्जपेन्नित्यं त्रिभिर्वषैर्व्यपोहति ॥४१॥

यत् करोति एक रात्रेण वृषली सेवनम् द्विजः ।
तद् भैक्ष्य भुज् जपेत् नित्यम् त्रिभिः वषैः व्यपोहति ॥ ४१ ॥

॥ अध्यायः १७० ॥

प्रायश्चित्तानि ।
पुष्कर उवाच ।
महापापानुयुक्तानां प्रायश्चित्तानि वच्मिते ।
संवत्सरेण पतति पतितेन सहाचरन् ॥१॥

प्रायश्चित्तानि ।
पुष्कर उवाच ।
महा पाप अनुयुक्तानाम् प्रायश्चित्तानि वच्मिते ।
संवत्सरेण पतति पतितेन सह आचरन् ॥ १ ॥

याजनाद्ध्यापनाद्यौनान्न तु यानाशनासनात् ।
यो येन पतितेनैषां संसर्गं याति मानवः ॥२॥

याजनात् ध्यापन आद्यौनात् न तु यान अशन आसनात् ।
यः येन पतितेन एषाम् संसर्गम् याति मानवः ॥ २ ॥

स तस्यैव व्रतं कुर्यात्तत्संसर्गस्य शुद्धये ।
पतितस्योदकं कार्यं सपिण्डैर्बान्धवैः सह ॥३॥

स तस्य एव व्रतम् कुर्यात् तद् संसर्गस्य शुद्धये ।
पतितस्य उदकम् कार्यम् सपिण्डैः बान्धवैः सह ॥ ३ ॥

निन्दितेऽहनि सायाह्णे ज्ञात्यृत्विग्गुरुसन्निधौ ।
दासो घटमपां पूर्णं पर्यस्येत्प्रेतवत्पदा ॥४॥

निन्दिते अहनि सायाह्णे ज्ञाति ऋत्विज् गुरु सन्निधौ ।
दासः घटम् अपाम् पूर्णम् पर्यस्येत् प्रेत वत् पदा ॥ ४ ॥

अहोरात्रमुपासीतन्नशौचं बान्धवैः सह ।
निवर्तयेरंस्तस्मात्तु ज्येष्ठांशम्भाषणादिके ॥५॥

अहोरात्रम् उपासीतन् अ शौचम् बान्धवैः सह ।
निवर्तयेरन् तस्मात् तु ज्येष्ठ अंशम्भाषण आदिके ॥ ५ ॥

ज्येष्ठांशम्प्राप्नुयाच्चास्य यवीयान् गुणतोऽधिकः ।
प्रायश्चित्ते तु चरिते पूर्णं कुम्भमपां नवं ॥६॥

ज्येष्ठ अंशम् प्राप्नुयात् च अस्य यवीयान् गुणतः अधिकः ।
प्रायश्चित्ते तु चरिते पूर्णम् कुम्भम् अपाम् नवम् ॥ ६ ॥

तेनैव सार्धं प्राश्येयुः स्नात्वा पुण्यजलाशये ।
एवमेव विधिं कुर्युर्योषित्सु पपितास्वपि ॥७॥

तेन एव सार्धम् प्राश्येयुः स्नात्वा पुण्य जलाशये ।
एवम् एव विधिम् कुर्युः योषित्सु पपितासु अपि ॥ ७ ॥

वस्त्रान्नपानन्देयन्तु वसेयुश्च गृहान्तिके ।
तेषां द्विजानां सावित्री नानूद्येत यथाविधि ॥८॥

वस्त्रात् न पानन्देयन्तु वसेयुः च गृह अन्तिके ।
तेषाम् द्विजानाम् सावित्री न आनूद्येत यथाविधि ॥ ८ ॥

तांश्चारयित्वा त्रीन् कृछ्रान् यथाविध्युपनाययेत् ।
विकर्मस्थाः परित्यक्तास्तेषां मप्येतदादिशेत् ॥९॥

तान् चारयित्वा त्रीन् कृछ्रान् यथाविधि उपनाययेत् ।
विकर्म स्थाः परित्यक्ताः तेषाम् मपि एतत् आदिशेत् ॥ ९ ॥

जपित्वा त्रीणि सावित्र्याः सहस्त्राणि समाहितः ।
मासङ्गोष्ठे पयः पीत्वा मुच्यतेऽसत्प्रतिग्रहात् ॥१०॥

जपित्वा त्रीणि सावित्र्याः स हस्त्राणि समाहितः ।
मासङ्ग उष्ठे पयः पीत्वा मुच्यते असत् प्रतिग्रहात् ॥ १० ॥

ब्रात्यानां याजनं कृत्वा परेषामन्त्यकर्म च ।
अभिचारमहीनानान्त्रिभिः कृच्छैर्व्यपोहति ॥११॥

ब्रात्यानाम् याजनम् कृत्वा परेषाम् अन्त्य कर्म च ।
अभिचारम् अहीनान अन्त्रिभिः कृच्छैः व्यपोहति ॥ ११ ॥

शरणागतं परित्यज्य वेदं विप्लाव्य च द्विजः ।
संवत्सं यताहारस्तत्पापमपसेधति ॥१२॥

शरण आगतम् परित्यज्य वेदम् विप्लाव्य च द्विजः ।
संवत्सम् यत आहारः तद् पापम् अपसेधति ॥ १२ ॥

श्वशृगालखरैर्दष्टो ग्राम्यैः क्रव्याद्भिरेव च ।
नरोष्ट्राश्वैर्वराहैश्च प्राणायामेन शुद्ध्यति ॥१३॥

श्व शृगाल खरैः दष्टः ग्राम्यैः क्रव्याद्भिः एव च ।
नर उष्ट्र अश्वैः वराहैः च प्राणायामेन शुद्धि अति ॥ १३ ॥

स्नातकव्रतलोपे च कर्मत्यागे ह्यभोजनं ।
हुङ्कारं ब्राह्मणस्योक्त्वा त्वङ्करञ्च गरीयसः ॥१४॥

स्नातक व्रत लोपे च कर्म त्यागे हि अभोजनम् ।
हुङ्कारम् ब्राह्मणस्य उक्त्वा त्वङ्करञ्च गरीयसः ॥ १४ ॥

स्नात्वानश्नन्नहःशेषमभिवाद्य प्रसादयेत् ।
अवगूर्य चरेक्षच्छ्रमतिकृच्छ्रन्निपातने ॥१५॥

स्नात्वा अनश्नन् अहः शेषम् अभिवाद्य प्रसादयेत् ।
अवगूर्य चर ईक्षच्श्रम् अति कृच्छ्रत् निपातने ॥ १५ ॥

कृच्छ्रातिकृच्छ्रं कुर्वीत विप्रस्योत्पाद्य शोणितं ।
चाण्डालादिरविज्ञातो यस्य तिष्ठेत वेश्मनि ॥१६॥

कृच्छ्रातिकृच्छ्रम् कुर्वीत विप्रस्य उत्पाद्य शोणितम् ।
चाण्डाल आदिः अविज्ञातः यस्य तिष्ठेत वेश्मनि ॥ १६ ॥

सम्यग्ज्ञातस्तु कालेन तस्य कुर्वीत शोधनं ।
चान्द्रायणं पराकं वा द्विजानान्तु विशोधनं ॥१७॥

सम्यक् ज्ञातः तु कालेन तस्य कुर्वीत शोधनम् ।
चान्द्रायणम् पराकम् वा द्विजानान्तु विशोधनम् ॥ १७ ॥

प्राजापत्यन्तु शूद्राणां शेषन्तदनुसारतः ।
गुंडङ्कुसुम्भं लवणं तथा धान्यानि यानि च ॥१८॥

प्राजापत्यन्तु शूद्राणाम् शेषन् तद् अनुसारतः ।
गुंडङ्कुसुम्भम् लवणम् तथा धान्यानि यानि च ॥ १८ ॥

कृत्वा गृहे ततो द्वारि तेषान्दद्याद्धुताशनं ।
मृणमयानान्तु भाण्डानां त्याग एव विधीयते ॥१९॥

कृत्वा गृहे ततस् द्वारि तेषान् दद्यात् हुताशनम् ।
मृणम् अयानान्तु भाण्डानाम् त्याग एव विधीयते ॥ १९ ॥

द्रव्याणां परिशेषाणां द्रव्यशुद्धिर्विधीयते ।
कूपैकपानसक्ता ये स्पर्शात्सङ्कल्पदूषिताः ॥२०॥

द्रव्याणाम् परिशेषाणाम् द्रव्य शुद्धिः विधीयते ।
कूप एक पान सक्ता ये स्पर्शात् सङ्कल्प दूषिताः ॥ २० ॥

शुद्ध्येयुरुपवासेन पञ्चगव्येन वाप्यथ ।
यस्तु संस्पृश्य चण्डालमश्नीयाच्च स्वकामतः ॥२१॥

शुद्ध्येयुः उपवासेन पञ्चगव्येन वा अपि अथ ।
यः तु संस्पृश्य चण्डालम् अश्नीयात् च स्व कामतः ॥ २१ ॥

द्विजश्चान्द्रायणं कुर्यात्तप्तकृच्छ्रमथापि वा ।
भाण्डसङ्कलसङ्कीर्णश्चाण्डालादिजुगुप्सितैः ॥२२॥

द्विजः चान्द्रायणम् कुर्यात् तप्तकृच्छ्रम् अथ अपि वा ।
भाण्ड सङ्कल सङ्कीर्णः चाण्डाल आदि जुगुप्सितैः ॥ २२ ॥

भुक्त्वापीत्वा तथा तेषां षड्रात्रेण विशुद्ध्यति ।
अन्त्यानां भुक्तशेषन्तु भक्षयित्वा द्विजातयः ॥२३॥

भुक्त्वा अपि त्वा तथा तेषाम् षष् रात्रेण विशुद्धि अति ।
अन्त्यानाम् भुक्त शेषन्तु भक्षयित्वा द्विजातयः ॥ २३ ॥

व्रतं चान्द्रायणं कुर्युस्त्रिरात्रं शूद्र एव तु ।
चण्डालकूपभाण्डेषु अज्ञानात्पिवते जलं ॥२४॥

व्रतम् चान्द्रायणम् कुर्युः त्रि रात्रम् शूद्र एव तु ।
चण्डाल कूप भाण्डेषु अज्ञानात् पिवते जलम् ॥ २४ ॥

द्विजः शान्तपनं कुर्याच्छूद्रश्चोपवसेद्दिनं ।
चण्डालेन तु संस्पृष्टो यस्त्वपः पिवते द्विजः ॥२५॥

द्विजः शान्तपनम् कुर्यात् शूद्रः च उपवसेत् दिनम् ।
चण्डालेन तु संस्पृष्टः यः तु अपः पिवते द्विजः ॥ २५ ॥

त्रिरात्रन्तेन कर्तव्यं शूद्रश्चोपवसेद्दिनं ।
उच्छिष्टेन यदि स्पृष्टः शुना शूद्रेण वा द्विजः ॥२६॥

त्रि रात्रन्तेन कर्तव्यम् शूद्रः च उपवसेत् दिनम् ।
उच्छिष्टेन यदि स्पृष्टः शुना शूद्रेण वा द्विजः ॥ २६ ॥

उपोष्य रजनीमेकां पञ्चगव्येन शुद्ध्यति ।
वैश्येन क्षत्रियेणैव स्नानं नक्तं समाचरेत् ॥२७॥

उपोष्य रजनीम् एकाम् पञ्चगव्येन शुद्धि अति ।
वैश्येन क्षत्रियेण एव स्नानम् नक्तम् समाचरेत् ॥ २७ ॥

अध्वानं प्रस्थितो विप्रः कान्तारे यद्यनूदके ।
पक्वान्नेन गृहीतेन मूत्रोच्चारङ्करोति वै ॥२८॥

अध्वानम् प्रस्थितः विप्रः कान्तारे यदि अनूदके ।
पक्व अन्नेन गृहीतेन मूत्र उच्चारङ्करोति वै ॥ २८ ॥

अनिधायैव तद्द्रव्यं अङ्गे कृत्वा तु संस्थितं ।
शौचं कृत्वान्नमभ्युक्ष्य अर्कस्याग्नेयश्च दर्शयेत् ॥२९॥

अनिधाय एव तत् द्रव्यम् अङ्गे कृत्वा तु संस्थितम् ।
शौचम् कृत्वा अन्नम् अभ्युक्ष्य अर्कस्य आग्नेयः च दर्शयेत् ॥ २९ ॥

म्लेच्छैर्गतानां चौरैर्वा कान्तारे वा प्रवासिनां ।
भक्ष्याभक्ष्यविशुद्ध्यर्थं तेषां वक्ष्यामि निष्कृतिं ॥३०॥

म्लेच्छैः गतानाम् चौरैः वा कान्तारे वा प्रवासिनाम् ।
भक्ष्य अभक्ष्य विशुद्धि अर्थम् तेषाम् वक्ष्यामि निष्कृतिम् ॥ ३० ॥

पुनः प्राप्य स्वदेशञ्च वर्णानामनुपूर्वशः ।
कृच्छ्रस्यान्ते ब्राह्मणस्तु पुनः संस्कारमर्हति ॥३१॥

पुनर् प्राप्य स्व देशञ्च वर्णानाम् अनुपूर्वशस् ।
कृच्छ्रस्य अन्ते ब्राह्मणः तु पुनर् संस्कारम् अर्हति ॥ ३१ ॥

पादोनान्ते क्षत्रियश्च अर्धान्ते वैश्य एव च ।
पादं कृत्वा तथा शूद्रो दानं दत्वा विशुद्ध्यति ॥३२॥

पाद ऊन अन्ते क्षत्रियः च अर्ध अन्ते वैश्य एव च ।
पादम् कृत्वा तथा शूद्रः दानम् दत्वा विशुद्धि अति ॥ ३२ ॥

उदक्या तु सवर्णा या स्पृष्टा चेत्स्यादुदक्यया ।
तस्मिन्नेवाहनि स्नाता शुद्धिमाप्नोत्यसंशयं ॥३३॥

उदक्या तु सवर्णा या स्पृष्टा चेद् स्यात् उदक्यया ।
तस्मिन् एव अहनि स्नाता शुद्धिम् आप्नोति असंशयम् ॥ ३३ ॥

रजस्वला तु नाश्नीयात्संस्पृष्टा हीनवर्णया ।
यावन्न शुद्धिमाप्नोति शुद्धस्नानेन शुद्ध्यति ॥३४॥

रजस्वला तु न अश्नीयात् संस्पृष्टा हीन वर्णया ।
यावत् न शुद्धिम् आप्नोति शुद्ध स्नानेन शुद्धि अति ॥ ३४ ॥

मूत्रं कृत्वा व्रजन्वर्त्म स्मृतिभ्रंशाज्जलं पिवेत् ।
अहोरात्रोषितो भूत्वा पञ्चगव्येन शुद्ध्यति ॥३५॥

मूत्रम् कृत्वा व्रजन् वर्त्म स्मृति भ्रंशात् जलम् पिवेत् ।
अहोरात्र उषितः भूत्वा पञ्चगव्येन शुद्धि अति ॥ ३५ ॥

मूत्रोच्चारं द्विजः कृत्वा अकृत्वा शौचमात्मनः ।
मोहाद्भुक्त्वा त्रिरात्रन्तु यवान् पीत्वा विशुद्ध्यति ॥३६॥

मूत्र उच्चारम् द्विजः कृत्वा अकृत्वा शौचम् आत्मनः ।
मोहात् भुक्त्वा त्रिरात्रन्तु यवान् पीत्वा विशुद्धि अति ॥ ३६ ॥

ये प्रत्यवसिता विप्राः प्रव्रज्यादिबलात्तथा ।
अनाशकनिवृताश्च तेषां शुद्धिः प्रचक्ष्यते ॥३७॥

ये प्रत्यवसिता विप्राः प्रव्रज्या आदि बलात् तथा ।
अनाशक निवृताः च तेषाम् शुद्धिः प्रचक्ष्यते ॥ ३७ ॥

चारयेत्त्रीणि कृच्छ्राणि चान्द्रायणमथापि वा ।
जातकर्मादिसंस्कारैः संस्कुर्यात्तं तथा पुनः ॥३८॥

चारयेत् त्रीणि कृच्छ्राणि चान्द्रायणम् अथ अपि वा ।
जातकर्म आदि संस्कारैः संस्कुर्यात् तम् तथा पुनर् ॥ ३८ ॥

उपानहममेध्यं च यस्य संस्पृशते मुखं ।
मृत्तिकागोमयौ तत्र पञ्चगव्यञ्च शोधनं ॥३९॥

उपानहम् अमेध्यम् च यस्य संस्पृशते मुखम् ।
मृत्तिका गोमयौ तत्र पञ्चगव्यञ्च शोधनम् ॥ ३९ ॥

वापनं विक्रयञ्चैव नीलवस्त्रादिधारणं ।
तपनीयं हि विप्रस्य त्रिभिः कृछ्रैर्विशुद्ध्यति ॥४०॥

वापनम् विक्रयञ्च एव नील वस्त्र आदि धारणम् ।
तपनीयम् हि विप्रस्य त्रिभिः कृछ्रैः विशुद्धि अति ॥ ४० ॥

अन्त्यजातिश्वपाकेन संस्पृष्टा स्त्री रजस्वला ।
चतुर्थेऽहनि शुद्धा सा त्रिरात्रं तत्र आचरेत् ॥४१॥

अन्त्य जाति श्वपाकेन संस्पृष्टा स्त्री रजस्वला ।
चतुर्थे अहनि शुद्धा सा त्रि रात्रम् तत्र आचरेत् ॥ ४१ ॥

चाण्डालश्वपचौ स्पृष्ट्वा तथा पूयञ्च सूतिकां ।
शवं तत्स्पर्शिनं स्पृष्ट्वा सद्यः स्नानेन शुद्ध्यति ॥४२॥

चाण्डाल श्वपचौ स्पृष्ट्वा तथा पूयञ्च सूतिकाम् ।
शवम् तद् स्पर्शिनम् स्पृष्ट्वा सद्यस् स्नानेन शुद्धि अति ॥ ४२ ॥

नारं स्पृष्ट्वास्थि सस्नेहं स्नात्वा विप्रो विशुद्ध्यति ।
रथ्यार्कद्दमतोयेन अधीनाभेर्मृदोदकैः ॥४३॥

नारम् स्पृष्ट्वा अस्थि स स्नेहम् स्नात्वा विप्रः विशुद्धि अति ।
रथ्या अर्कद्दम तोयेन अधीनाभेः मृदा उदकैः ॥ ४३ ॥

वान्तो विविक्तः स्नात्वा तु घृतं प्राश्य विशुद्ध्यति ।
स्नानात्क्षुरकर्मकर्ता कृच्छ्रकृद्ग्रहणेऽन्नभुक् ॥४४॥

वान्तः विविक्तः स्नात्वा तु घृतम् प्राश्य विशुद्धि अति ।
स्नानात् क्षुर कर्म कर्ता कृच्छ्र कृत् ग्रहणे अन्न भुज् ॥ ४४ ॥

अपाङ्क्तेयाशी गव्याशी शुना दष्टस्तथा शुचिः ।
कृमिदष्टश्चात्मघाती कृच्छ्राज्जप्याच्च होमतः ॥४५॥

अपाङ्क्तेय आशी गव्य आशी शुना दष्टः तथा शुचिः ।
कृमि दष्टः च आत्म घाती कृच्छ्रात् जप्यात् च होमतः ॥ ४५ ॥

होमाद्यैश्चानुतापेन पूयन्ते पापिनोऽखिलाः ॥४६॥

होम आद्यैः च अनुतापेन पूयन्ते पापिनः अखिलाः ॥ ४६ ॥

॥ अध्यायः १७१ ॥

प्रायश्चित्तानि ।
पुष्कर उवाच ।
प्रायश्चित्तं रहस्यादि वक्ष्ये शुद्धिकरं पर ।
पौरुषेण तु सूक्तेन मासं जप्यादिनाघहा ॥१॥

प्रायश्चित्तानि ।
पुष्कर उवाच ।
प्रायश्चित्तम् रहस्यादि वक्ष्ये शुद्धि करम् पर ।
पौरुषेण तु सूक्तेन मासम् जप्य आदि नाघ हा ॥ १ ॥

मुच्यते पातकैः सर्वैर्जप्त्वा त्रिरघमर्षणं ।
वेदजप्याद्वायुयमाद्गायत्र्या व्रततोऽद्यहा ॥२॥

मुच्यते पातकैः सर्वैः जप्त्वा त्रिस् अघमर्षणम् ।
वेद जप्यात् वायु यमात् गायत्र्या व्रततः अद्य हा ॥ २ ॥

मुण्डनं सर्वकृच्छ्रेषु स्नानं होमो हरेर्यजिः ।
उत्थितस्तु दिवा तिष्ठेदुपविष्टस्तथा निशि ॥३॥

मुण्डनम् सर्व कृच्छ्रेषु स्नानम् होमः हरेः यजिः ।
उत्थितः तु दिवा तिष्ठेत् उपविष्टः तथा निशि ॥ ३ ॥

एतद्वीरासनं प्रोक्तं कृच्छ्रकृत्तेन पापहा ।
अष्टभिः प्रत्यहं ग्रासैर्यतिचान्द्रायणं स्मृतं ॥४॥

एतत् वीरासनम् प्रोक्तम् कृच्छ्र कृत्तेन पाप हा ।
अष्टभिः प्रत्यहम् ग्रासैः यति चान्द्रायणम् स्मृतम् ॥ ४ ॥

प्रातश्चतुर्भिः सायञ्च शिशुचान्द्रायणं स्मृतं ।
यथाकथञ्चित्पिण्डानां चत्वारिंशच्छतद्वयं ॥५॥

प्रातर् चतुर्भिः सायञ्च शिशुचान्द्रायणम् स्मृतम् ।
यथा कथञ्चिद् पिण्डानाम् चत्वारिंशत् शत द्वयम् ॥ ५ ॥

मासेन भक्षयेदेतत्सुरचान्द्रायणं चरेत् ।
त्र्यहमुष्णं पिवेदापस्त्यहमुष्णं पयः पिबेत् ॥६॥

मासेन भक्षयेत् एतत् सुरचान्द्रायणम् चरेत् ।
त्रि अहम् उष्णम् पिवेत् अ अपस्ति अहम् उष्णम् पयः पिबेत् ॥ ६ ॥

त्र्याहमुष्णं घृतं पीत्वा वायुभक्षो भवेत्त्र्यहं ।
तप्तकृच्छ्रमिदं प्रोक्तं शीतैः शीतं प्रकीर्तितं ॥७॥

त्र्या अहम् उष्णम् घृतम् पीत्वा वायुभक्षः भवेत् त्रि अहम् ।
तप्तकृच्छ्रम् इदम् प्रोक्तम् शीतैः शीतम् प्रकीर्तितम् ॥ ७ ॥

कृच्छ्रातिकृच्छ्रं पयसा दिवसानेकविंशतिं ।
गोमूत्रं गोमयं क्षीरं दधि सर्पिः कुशोदकं ॥८॥

कृच्छ्रातिकृच्छ्रम् पयसा दिवसान् एकविंशतिम् ।
गो मूत्रम् गोमयम् क्षीरम् दधि सर्पिः कुश उदकम् ॥ ८ ॥

एकरात्रोपवासश्चकृच्छ्रं शान्तपनं स्मृतं ।
एतच्च प्रत्याभ्यस्तं महाशान्तपनं स्मृतं ॥९॥

एक रात्र उपवासः चकृच्छ्रम् शान्तपनम् स्मृतम् ।
एतत् च प्रत्याभ्यस्तम् महा शान्तपनम् स्मृतम् ॥ ९ ॥

त्र्यहाभ्यस्तमथैकैकमतिशान्तपनं स्मृतं ।
कृच्छ्रं पराकसञ्ज्ञं स्याद्द्वादशाहमभोजनं ॥१०॥

त्रि अह अभ्यस्तम् अथ एकैकम् अतिशान्तपनम् स्मृतम् ।
कृच्छ्रम् पराक सञ्ज्ञम् स्यात् द्वादश अहम् अभोजनम् ॥ १० ॥

एकभक्तं त्र्यहाभ्यस्तं क्रमान्नक्तमयाचितं ।
प्राजापत्यमुपोष्यान्ते पादः स्यात्कृच्छ्रपादकः ॥११॥

एक भक्तम् त्रि अह अभ्यस्तम् क्रमात् नक्तम् अयाचितम् ।
प्राजापत्यम् उपोष्य अन्ते पादः स्यात् कृच्छ्रपादकः ॥ ११ ॥

फलैर्मासं फलं कृच्छ्रं बिल्वैः श्रीक्च्छ्र ईरितः ।
पद्माक्षैः स्यादामलकैः पुष्पकृच्छ्रं तु पुष्पकैः ॥१२॥

फलैः मासम् फलम् कृच्छ्रम् बिल्वैः श्री क्च्छ्र ईरितः ।
पद्म अक्षैः स्यात् आमलकैः पुष्प कृच्छ्रम् तु पुष्पकैः ॥ १२ ॥

पत्रकृच्छ्रन्तथा पत्रैस्तोयकृच्छ्रं जलेन तु ।
मूलकृच्छ्रन्तथा मूलैर्दृध्न क्षीरेण तक्रतः ॥१३॥

पत्रकृच्छ्रन् तथा पत्रैः तोय कृच्छ्रम् जलेन तु ।
मूलकृच्छ्रन् तथा मूलैः दृध्न क्षीरेण तक्रतः ॥ १३ ॥

मासं वायव्यकृच्छ्रं स्यात्पाणिपूरान्नभोजनात् ।
तिलैर्द्वादशरात्रेण कृच्छ्रमाग्नेयमार्तिनुत् ॥१४॥

मासम् वाय वी अकृच्छ्रम् स्यात् पाणि पूर अन्न भोजनात् ।
तिलैः द्वादश रात्रेण कृच्छ्रम् आग्नेयम् आर्ति नुद् ॥ १४ ॥

पाक्षं प्रसृत्या लाजानां ब्रह्मकूर्चं तथा भवेत् ।
उपोषितश्चतुर्दृश्यां पञ्चदश्यामनन्तरं ॥१५॥

पाक्षम् प्रसृत्या लाजानाम् ब्रह्मकूर्चम् तथा भवेत् ।
उपोषितः चतुर्दृश्याम् पञ्चदश्याम् अनन्तरम् ॥ १५ ॥

पञ्चगव्यं समश्नीयाद्धविष्याशीत्यनन्तरं ।
मासेन द्विर्नरः कृत्वा सर्वपापैः प्रमुच्यते ॥१६॥

पञ्चगव्यम् समश्नीयात् हविष्याशीति अनन्तरम् ।
मासेन द्विस् नरः कृत्वा सर्व पापैः प्रमुच्यते ॥ १६ ॥

श्रीकामः पुष्टिकामश्च स्वर्गकामोऽघनष्टये ।
देवताराधनपरः कृच्छ्रकारी स सर्वभाक् ॥१७॥

श्री कामः पुष्टि कामः च स्वर्ग कामः अघनष्टये ।
देवता आराधन परः कृच्छ्र कारी स सर्व भाज् ॥ १७ ॥

॥ अध्यायः १७२ ॥

सर्वपापप्रायश्चित्तानि ।
पुष्कर उवाच ।
परदारपरद्रव्यजीवहिंसादिके यदा ।
प्रवर्तते नृणां चित्तं प्रायश्चित्तं स्तुतिस्तदा ॥१॥

सर्व पाप प्रायश्चित्तानि ।
पुष्कर उवाच ।
पर दार पर द्रव्य जीव हिंसा आदिके यदा ।
प्रवर्तते नृणाम् चित्तम् प्रायश्चित्तम् स्तुतिः तदा ॥ १ ॥

विष्णवे विष्णवे नित्यं विष्णवे विष्णवे नमः ।
नमामि विष्णुं चित्तस्थमहङ्कारगतिं हरिं ॥२॥

विष्णवे विष्णवे नित्यम् विष्णवे विष्णवे नमः ।
नमामि विष्णुम् चित्त स्थम् अहङ्कार गतिम् हरिम् ॥ २ ॥

चित्तस्थमीशमव्यक्तमनन्तमपराजितं ।
विष्णुमीड्यमशेषेण अनादिनिधनं विभुं ॥३॥

चित्त स्थम् ईशम् अव्यक्तम् अनन्तम् अपराजितम् ।
विष्णु मीड्यम् अशेषेण अनादि निधनम् विभुम् ॥ ३ ॥

विष्णुश्चित्तगतो यन्मे विष्णुर्बुद्धिगतश्च यत् ।
यच्चाहङ्कारगो विष्णुर्यद्विष्णुर्मयि संस्थितः ॥४॥

विष्णुः चित्त गतः यत् मे विष्णुः बुद्धि गतः च यत् ।
यत् च अहङ्कार गो विष्णुः यत् विष्णुः मयि संस्थितः ॥ ४ ॥

करोति कर्मभूतोऽसौ स्थवरस्य चरस्य च ।
तत्पापन्नाशमायातु तस्मिन्नेव हि चिन्तिते ॥५॥

करोति कर्म भूतः असौ स्थवरस्य चरस्य च ।
तद् पापत् नाशम् आयातु तस्मिन् एव हि चिन्तिते ॥ ५ ॥

ध्यातो हरति यत्पापं स्वप्ने दृष्टस्तु भावनात् ।
तमुपेन्द्रमहं विष्णुं प्रणतार्तिहरं हरिं ॥६॥

ध्यातः हरति यत् पापम् स्वप्ने दृष्टः तु भावनात् ।
तम् उपेन्द्रम् अहम् विष्णुम् प्रणत आर्ति हरम् हरिम् ॥ ६ ॥

जगत्यस्मिन्निराधारे मज्जमाने तमस्यधः ।
हस्तावलम्बनं विष्णुं प्रणमामि परात्परं ॥७॥

जगति अस्मिन् निराधारे मज्जमाने तमसि अधस् ।
हस्त अवलम्बनम् विष्णुम् प्रणमामि परात् परम् ॥ ७ ॥

सर्वेश्वरेश्वर विभो परमात्मन्नधोक्षज ।
हृषीकेश हृषीकेश हृषीकेश नमोऽस्तु ते ॥८॥

सर्व ईश्वर ईश्वर विभो परमात्मन् अधोक्षज ।
हृषीकेश हृषीकेश हृषीकेश नमः अस्तु ते ॥ ८ ॥

नृसिंहानन्त गोविन्द भूतभवन केशव ।
दुरुक्तं दुष्कृतं ध्यातं शमयाघन्नमोऽस्तु ते ॥९॥

नृसिंह अनन्त गोविन्द भूत भवन केशव ।
दुरुक्तम् दुष्कृतम् ध्यातम् शमयाघन् नमः अस्तु ते ॥ ९ ॥

यन्मया चिन्तितं दुष्टं स्वचित्तवशवर्तिना ।
अकार्यमहदत्युग्रन्तच्छमन्नय केशव ॥१०॥

यत् मया चिन्तितम् दुष्टम् स्व चित्त वशवर्तिना ।
अकार्य महत् अति उग्रन्त छमत् नय केशव ॥ १० ॥

ब्रह्मण्यदेव गोविन्द परमार्थपरायण ।
जगन्नाथ जगद्धातः पापं प्रशमयाच्युत ॥११॥

ब्रह्मण्यदेव गोविन्द परम अर्थ परायण ।
जगन्नाथ जगद्धातर् पापम् प्रशमया अच्युत ॥ ११ ॥

यथापराह्णे सायाह्णे मध्याह्णे च तथा निशि ।
कायेन मनसा वाचा कृतं पापमजानता ॥१२॥

यथा अपराह्णे सायाह्णे मध्याह्णे च तथा निशि ।
कायेन मनसा वाचा कृतम् पापम् अजानता ॥ १२ ॥

जानता च हृषीकेश पुण्डरीकाक्ष माधव ।
नामत्रयोच्चारणतः स्वप्ने यातु मम क्षयं ॥१३॥

जानता च हृषीकेश पुण्डरीकाक्ष माधव ।
नाम त्रय उच्चारणतः स्वप्ने यातु मम क्षयम् ॥ १३ ॥

शारीरं मे हृषीकेश पुण्डरीकाक्ष माधव ।
पापं प्रशमयाद्य त्वं बाक्कृतं मम माधव ॥१४॥

शारीरम् मे हृषीकेश पुण्डरीकाक्ष माधव ।
पापम् प्रशमया अत् य त्वम् बाक्कृतम् मम माधव ॥ १४ ॥

यद्भुञ्जन्यत्स्वपंस्तिष्ठन् गच्छन् जाग्रद्यदास्थितः ।
कृतवान् पापमद्याहं कायेन मनसा गिरा ॥१५॥

यत् भुञ्जन् यत् स्वपन् तिष्ठन् गच्छन् जाग्रत् यत् आस्थितः ।
कृतवान् पापम् अद्य अहम् कायेन मनसा गिरा ॥ १५ ॥

यत्स्वल्पमपि यत्स्थूलं कुयोनिनरकाबहं ।
तद्यातु प्रशमं सर्वं वासुदेवानुकीर्तनात् ॥१६॥

यत् सु अल्पम् अपि यत् स्थूलम् कुयोनि नरक अबहम् ।
तत् यातु प्रशमम् सर्वम् वासुदेव अनुकीर्तनात् ॥ १६ ॥

परं ब्रह्म परं धाम पवित्रं परमञ्च यत् ।
तस्मिन् प्रकीर्तिते विष्णौ यत्पापं तत्प्रणश्यतु ॥१७॥

परम् ब्रह्म परम् धाम पवित्रम् परमञ्च यत् ।
तस्मिन् प्रकीर्तिते विष्णौ यत् पापम् तद् प्रणश्यतु ॥ १७ ॥

यत्प्राप्य न निवर्तन्ते गन्धस्पर्शदिवर्जितं ।
सूरयस्तत्पदं विष्णोस्तत्सर्वं शमयत्वघं ॥१८॥

यत् प्राप्य न निवर्तन्ते गन्ध स्पर्श दिवर्जितम् ।
सूरयः तत् पदम् विष्णोः तत् सर्वम् शमयतु अघम् ॥ १८ ॥

पापप्रणाशनं स्तोत्रं यः पठेच्छृणुयादपि ।
शारीरैर्मानसैर्वाग्जैः कृतैः पपैः प्रमुच्यते ॥१९॥

पाप प्रणाशनम् स्तोत्रम् यः पठेत् शृणुयात् अपि ।
शारीरैः मानसैः वाग्जैः कृतैः पपैः प्रमुच्यते ॥ १९ ॥

सर्वपापग्रहादिभ्यो याति विष्णोः परं पदं ।
तस्मात्पापे कृते जप्यं स्तोत्रं सर्वाघमर्दनं ॥२०॥

सर्व पाप ग्रह आदिभ्यः याति विष्णोः परम् पदम् ।
तस्मात् पापे कृते जप्यम् स्तोत्रम् सर्व अघ मर्दनम् ॥ २० ॥

प्रायश्चित्तमघौघानां स्तोत्रं व्रतकृते वरं ।
प्रायश्चित्तैः स्तोत्रजपैर्व्रतैर्नश्यति पातकं ॥२१॥

प्रायश्चित्तम् अघ ओघानाम् स्तोत्रम् व्रत कृते वरम् ।
प्रायश्चित्तैः स्तोत्र जपैः व्रतैः नश्यति पातकम् ॥ २१ ॥

ततः कार्याणि संसिद्ध्यै तानि वै भुक्तिमुक्तये ॥२२॥

ततस् कार्याणि संसिद्ध्यै तानि वै भुक्ति मुक्तये ॥ २२ ॥

॥ अध्यायः १७३ ॥

अग्निरुवाच ।
प्रायश्चित्तं ब्रह्मणोक्तं वक्ष्ये पापोपशान्तिदं ।
स्यात्प्राणवियोगफलो व्यापारो हननं स्मृतं ॥१॥

अग्निः उवाच ।
प्रायश्चित्तम् ब्रह्मणा उक्तम् वक्ष्ये पाप उपशान्ति दम् ।
स्यात् प्राण वियोग फलः व्यापारः हननम् स्मृतम् ॥ १ ॥

रागाद्द्वेषात्प्रमादाच्च स्वतः परत एव वा ।
ब्राह्मणं घातयेद्यस्तु स भवेद्ब्रह्मघातकः ॥२॥

रागात् द्वेषात् प्रमादात् च स्वतस् परत एव वा ।
ब्राह्मणम् घातयेत् यः तु स भवेत् ब्रह्म घातकः ॥ २ ॥

बहूनामेककार्याणां सर्वेषां शस्त्रधारिणां ।
यद्येको घातकस्तत्र सर्वे ते घातकाः स्मृताः ॥३॥

बहूनाम् एक कार्याणाम् सर्वेषाम् शस्त्र धारिणाम् ।
यदि एकः घातकः तत्र सर्वे ते घातकाः स्मृताः ॥ ३ ॥

आक्रोशितस्ताडितो वा धनैव्वा परिपीडितः ।
यमुद्दिश्य त्यजेत्प्राणांस्तमाहुर्ब्रह्मघातकं ॥४॥

आक्रोशितः ताडितः वा धन एव्वा परिपीडितः ।
यम् उद्दिश्य त्यजेत् प्राणान् तम् आहुः ब्रह्म घातकम् ॥ ४ ॥

औषधाद्युपकारे तु न पापं स्यात्कृते मृते ।
पुत्रं शिष्यन्तथा भार्यां शासते न मृते ह्यघं ॥५॥

औषध आदि उपकारे तु न पापम् स्यात् कृते मृते ।
पुत्रम् शिष्यन् तथा भार्याम् शासते न मृते हि अघम् ॥ ५ ॥

देशं कालञ्च यः शक्तिं पापञ्चावेक्ष्य यत्नतः ।
प्रायश्चित्तं प्रकल्प्यं स्याद्यत्र चोक्ता न निष्कृतिः ॥६॥

देशम् कालञ्च यः शक्तिम् पापञ्च अवेक्ष्य यत्नतस् ।
प्रायश्चित्तम् प्रकल्प्यम् स्यात् यत्र च उक्ता न निष्कृतिः ॥ ६ ॥

गवार्थे ब्राह्मणार्थे वा सद्यः प्राणान् परित्यजेत् ।
प्रास्येदात्मानमग्नौ वा मुच्यते ब्रह्महत्यया ॥७॥

गवार्थे ब्राह्मण अर्थे वा सद्यस् प्राणान् परित्यजेत् ।
प्रास्येत् आत्मानम् अग्नौ वा मुच्यते ब्रह्महत्यया ॥ ७ ॥

शिरःकपाली ध्वजवान् भैक्षाशी कर्म वेदयन् ।
ब्रह्महा द्वादशाब्दानि मितभुक्शुद्धिमाप्नुयात् ॥८॥

शिरः कपाली ध्वजवान् भैक्ष आशी कर्म वेदयन् ।
ब्रह्म हा द्वादश अब्दानि मित भुज् शुद्धिम् आप्नुयात् ॥ ८ ॥

षड्भिर्वर्षैः शुद्धचारी ब्रह्महा पूयते नरः ।
विहितं यदकामा मां कामात्तु द्विगुणं स्मृतं ॥९॥

षड्भिः वर्षैः शुद्ध चारी ब्रह्म हा पूयते नरः ।
विहितम् यदकामा माम् कामात् तु द्विगुणम् स्मृतम् ॥ ९ ॥

प्रायश्चित्तं प्रवृत्तस्य वधे स्यात्तु त्रिवार्षिकं ।
ब्रह्मघ्नि क्षत्रे द्विगुणं विट्च्छूद्रे द्विगुणं त्रिधा ॥१०॥

प्रायश्चित्तम् प्रवृत्तस्य वधे स्यात् तु त्रि वार्षिकम् ।
ब्रह्म घ्नि क्षत्रे द्विगुणम् विट् छूद्रे द्विगुणम् त्रिधा ॥ १० ॥

अन्यत्र विप्रे सकलं पादोनं क्षत्रिये मतं ।
वैश्येऽर्धपादं क्षत्रे स्याद्वृद्धस्त्रीबालरोगिषु ॥११॥

अन्यत्र विप्रे सकलम् पाद ऊनम् क्षत्रिये मतम् ।
वैश्ये अर्ध पादम् क्षत्रे स्यात् वृद्ध स्त्री बाल रोगिषु ॥ ११ ॥

तुरीयो ब्रह्महत्यायाः क्षत्रियस्य बधे स्मृतं ।
वैश्येऽष्टमांशो वृत्तस्थे शूद्रे ज्ञेयस्तु षोडशः ॥१२॥

तुरीयः ब्रह्महत्यायाः क्षत्रियस्य बधे स्मृतम् ।
वैश्ये अष्टम अंशो वृत्त स्थे शूद्रे ज्ञेयः तु षोडशः ॥ १२ ॥

अप्रदुष्टां स्त्रियं हत्वा शूद्रहत्याव्रतं चरेत् ।
पञ्चगव्यं पिवेद्गोघ्नो मासमासीत संयतः ॥१३॥

अप्रदुष्टाम् स्त्रियम् हत्वा शूद्र हत्या व्रतम् चरेत् ।
पञ्चगव्यम् पिवेत् गो घ्नः मासम् आसीत संयतः ॥ १३ ॥

गोष्ठे शयो गोऽनुगामी गोप्रदानेन शुद्ध्यति ।
कृच्छ्रञ्चैवातिकृच्छ्रं वा पादह्रासो नृपादिषु ॥१४॥

गोष्ठे शयः गो अनुगामी गो प्रदानेन शुद्धि अति ।
कृच्छ्रञ्चा एव अतिकृच्छ्रम् वा पाद ह्रासः नृप आदिषु ॥ १४ ॥

अतिवृद्धामतिकृशामतिबालाञ्च रोगिणीं ।
हत्वा पूर्वविधानेन चरेदर्धव्रतं द्विजः ॥१५॥

अतिवृद्धाम् अति कृशाम् अतिबालाञ्च रोगिणीम् ।
हत्वा पूर्व विधानेन चरेत् अर्धव्रतम् द्विजः ॥ १५ ॥

ब्राह्मणान् भोजयेच्छक्त्या दद्याद्धेमतिलदिकं ।
मुष्टिचपेटकीलेन तथा शृङ्गादिमोटने ॥१६॥

ब्राह्मणान् भोजयेत् शक्त्या दद्यात् हेम तिलदिकम् ।
मुष्टि चपेट कीलेन तथा शृङ्ग आदि मोटने ॥ १६ ॥

लगुडादिप्रहारेण गोवधं तत्र निर्दिशेत् ।
दमेन दामने चैव शकटादौ च योजने ॥१७॥

लगुड आदि प्रहारेण गो वधम् तत्र निर्दिशेत् ।
दमेन दामने च एव शकट आदौ च योजने ॥ १७ ॥

स्तम्भशृङ्खलपाशैर्वा मृते पादोनमाचरेत् ।
काष्ठे शान्तपनं कुर्यात्प्राजापत्यन्तु लोष्ठके ॥१८॥

स्तम्भ शृङ्खल पाशैः वा मृते पाद ऊनम् आचरेत् ।
काष्ठे शान्तपनम् कुर्यात् प्राजापत्यन्तु लोष्ठके ॥ १८ ॥

तप्तकृच्छ्रन्तु पाषाणे शस्त्रे चाप्यतिकृच्छ्रकं ।
मार्जारगोधानकुलमण्डूकश्वपतत्रिणः ॥१९॥

तप्तकृत् श्रन्तु पाषाणे शस्त्रे च अपि अतिकृच्छ्रकम् ।
मार्जार गोधा नकुल मण्डूक श्वपत त्रिणः ॥ १९ ॥

हत्वा त्र्यहं पिवेत्क्षीरं कृच्छ्रं चान्द्रायणं चरेत् ।
व्रतं रहस्ये रहसि प्रकाशेऽपि प्रकाशकं ॥२०॥

हत्वा त्रि अहम् पिवेत् क्षीरम् कृच्छ्रम् चान्द्रायणम् चरेत् ।
व्रतम् रहस्ये रहसि प्रकाशे अपि प्रकाशकम् ॥ २० ॥

प्राणायामशतं कार्यं सर्वपापापनुत्तये ।
पानकं द्राक्षमधुकं खार्जरन्तालमैक्षवं ॥२१॥

प्राणायाम शतम् कार्यम् सर्व पाप अपनुत्तये ।
पानकम् द्राक्ष मधुकम् खार्जरन्तालम् ऐक्षवम् ॥ २१ ॥

मध्वीकं टङ्कमाध्वीकं मैरेयं नारिकेलजं ।
न मद्यान्यपि मद्यानि पैष्टी मुख्या सुरा स्मृता ॥२२॥

मध्वीकम् टङ्क माध्वीकम् मैरेयम् नारिकेल जम् ।
न मद्यानि अपि मद्यानि पैष्टी मुख्या सुरा स्मृता ॥ २२ ॥

त्रैवर्णस्य निषिद्धानि पीत्वा तप्त्वाप्यपः शुचिः ।
कणान् वा भक्षयेदब्दं पिण्याकं वा सकृन्निशि ॥२३॥

त्रैवर्णस्य निषिद्धानि पीत्वा तप्त्वा अपि अपः शुचिः ।
कणान् वा भक्षयेत् अब्दम् पिण्याकम् वा सकृत् निशि ॥ २३ ॥

सुरापाणापनुत्यर्थं बालवामा जटी ध्वजी ।
अज्ञानात्प्राश्य विण्मूत्रं सुरासंस्पृष्टमेव च ॥२४॥

सुरापाण अपनुति अर्थम् बाल वामा जटी ध्वजी ।
अज्ञानात् प्राश्य विष् मूत्रम् सुरा संस्पृष्टम् एव च ॥ २४ ॥

पुनः संस्कारमर्हन्ति त्रयो वर्णा द्विजातयः ।
मद्यमाण्डस्थिता आपः पीत्वा सप्तदिनं व्रती ॥२५॥

पुनर् संस्कारम् अर्हन्ति त्रयः वर्णा द्विजातयः ।
मद्यमाण्ड स्थिता आपः पीत्वा सप्त दिनम् व्रती ॥ २५ ॥

चाण्डालस्य तु पानीयं पीत्वा स्यात्षड्दिनं व्रती ।
चण्डालकूपभाण्डेषु पीत्वा शान्तपनं चरेत् ॥२६॥

चाण्डालस्य तु पानीयम् पीत्वा स्यात् षष् दिनम् व्रती ।
चण्डाल कूप भाण्डेषु पीत्वा शान्तपनम् चरेत् ॥ २६ ॥

पञ्चगव्यं त्रिरान्ते पीत्वा चान्त्यजलं द्विजः ।
मत्स्यकण्टकशम्बूकशङ्खशुक्तिकपर्दकान् ॥२७॥

पञ्चगव्यम् त्रिस् आन्ते पीत्वा च अन्त्य जलम् द्विजः ।
मत्स्य कण्टक शम्बूक शङ्ख शुक्तिक पर्दकान् ॥ २७ ॥

पीत्वा नवोदकं चैव पञ्चगव्येन शुद्ध्यति ।
शवकूपोदकं पीत्वा त्रिरात्रेण विशुद्ध्यति ॥२८॥

पीत्वा नव उदकम् च एव पञ्चगव्येन शुद्धि अति ।
शव कूप उदकम् पीत्वा त्रि रात्रेण विशुद्धि अति ॥ २८ ॥

अन्त्यावसायिनामन्नं भुक्त्वा चान्द्रायणं चरेत् ।
आपत्काले शूद्रगृहे मनस्तापेन शुद्ध्यति ॥२९॥

अन्त्यावसायिनाम् अन्नम् भुक्त्वा चान्द्रायणम् चरेत् ।
आपद् काले शूद्र गृहे मनः तापेन शुद्धि अति ॥ २९ ॥

शूद्रभाजनभुक्विप्रः पञ्चगव्यादुपोषितः ।
कन्दुपक्वं स्नेहपक्वं स्नेहं च दधिशक्तवः ॥३०॥

शूद्र भाजन भुज् विप्रः पञ्चगव्यात् उपोषितः ।
कन्दुपक्वम् स्नेह पक्वम् स्नेहम् च दधि शक्तवः ॥ ३० ॥

शूद्रादनिन्द्यान्येतानि गुडक्षीररसादिकं ।
अस्नातभुक्चोपवासी दिनान्ते तु जपाच्छुचिः ॥३१॥

शूद्रात् अनिन्द्यानि एतानि गुड क्षीर रस आदिकम् ।
अस्नात भुज् च उपवासी दिन अन्ते तु जपात् शुचिः ॥ ३१ ॥

मूत्रोच्चार्यशुचिर्भुक्त्वा त्रिरात्रेण विशुद्ध्यति ।
केशकीटावपन्नं च पादस्पृष्टञ्च कामतः ॥३२॥

मूत्र उच्चार्य शुचिः भुक्त्वा त्रि रात्रेण विशुद्धि अति ।
केश कीट अवपन्नम् च पाद स्पृष्टञ्च कामतः ॥ ३२ ॥

भ्रूणघ्नावेक्षित्तं चैव सस्पृष्टं वाप्युदक्यया ।
काकाद्यैरवलीढं च शुनासंस्पृष्टमेव च ॥३३॥

भ्रूण घ्नौ एक्षित्तम् च एव स स्पृष्टम् वा अपि उदक्यया ।
काक आद्यैः अवलीढम् च शुना संस्पृष्टम् एव च ॥ ३३ ॥

गवाद्यैरन्नमाघ्रातं भुक्त्वा त्र्यहमुपावसेत् ।
रेतोविण्मूत्रभक्षी तु प्राजापत्यं समाचरेत् ॥३४॥

गवा आद्यैः अन्नम् आघ्रातम् भुक्त्वा त्रि अहम् उपावसेत् ।
रेतः विष् मूत्र भक्षी तु प्राजापत्यम् समाचरेत् ॥ ३४ ॥

चान्द्रायण नवश्राद्धे पराको मासिके मतः ।
पक्षत्रयेऽतिकृच्छ्रं स्यात्षण्मासे कृच्छ्रमेव च ॥३५॥

चान्द्रायण नवश्राद्धे पराकः मासिके मतः ।
पक्ष त्रये अतिकृच्छ्रम् स्यात् षष् मासे कृच्छ्रम् एव च ॥ ३५ ॥

आब्दिके पादकृच्छ्रं स्यादेकाहः पुनराव्दिके ।
पूर्वेद्युर्वार्षिकं श्राद्धं परेद्युः पुनराव्दिकं ॥३६॥

आब्दिके पाद कृच्छ्रम् स्यात् एक अहः पुनर् आव्दिके ।
पूर्वेद्युस् वार्षिकम् श्राद्धम् परेद्युस् पुनर् आव्दिकम् ॥ ३६ ॥

निषिद्धभक्षणे भुक्ते प्रायश्चित्तमुपोषणं ।
भूस्तृणं लशुनं भुक्त्वा शिशुकं कृच्छ्रमाचरेत् ॥३७॥

निषिद्ध भक्षणे भुक्ते प्रायश्चित्तम् उपोषणम् ।
भूस्तृणम् लशुनम् भुक्त्वा शिशुकम् कृच्छ्रम् आचरेत् ॥ ३७ ॥

अभोज्यानान्तु भुक्त्वान्नं स्त्रीशूद्रोच्छिष्टमेव च ।
जग्ध्वा मांसमभक्ष्यञ्च सप्तरात्रं पयः पिवेत् ॥३८॥

अभोज्य अनान्तु भुक्त्वा अन्नम् स्त्री शूद्र उच्छिष्टम् एव च ।
जग्ध्वा मांसम् अभक्ष्यञ्च सप्त रात्रम् पयः पिवेत् ॥ ३८ ॥

मधु मांसञ्च योऽश्नीयाच्छावं सूतकमेव वा ।
प्राजापत्यं चरेत्कृच्छ्रं ब्रह्मचारी यतिर्व्रती ॥३९॥

मधु मांसञ्च यः अश्नीयात् शावम् सूतकम् एव वा ।
प्राजापत्यम् चरेत् कृच्छ्रम् ब्रह्मचारी यतिः व्रती ॥ ३९ ॥

अन्ययेन परस्वापहरणं स्तेयमुच्यते ।
मुसलेन हतो राज्ञा स्वर्णस्तेयी विशुद्ध्यति ॥४०॥

अन्ययेन पर स्व अपहरणम् स्तेयम् उच्यते ।
मुसलेन हतः राज्ञा स्वर्ण स्तेयी विशुद्धि अति ॥ ४० ॥

अधःशायी जटाधारी पर्णमूलफलाशनः ।
एककालं समश्नानो द्वादशाब्दे विशुद्ध्यति ॥४१॥

अधस् शायी जटा धारी पर्ण मूल फल अशनः ।
एक कालम् समश्नानः द्वादश अब्दे विशुद्धि अति ॥ ४१ ॥

रुक्मस्तेयी सुरापश्च ब्रह्महा गुरुतल्पगः ।
स्तेयं कृत्वा सुरां पीत्वा कृच्छ्रञ्चाब्दं चरेन्नरः ॥४२॥

रुक्म स्तेयी सुरापः च ब्रह्म हा गुरु तल्प गः ।
स्तेयम् कृत्वा सुराम् पीत्वा कृच्छ्रञ्चा अब्दम् चरेत् नरः ॥ ४२ ॥

मणिमुक्ताप्रवालानां ताम्रस्य रजतस्य च ।
अयस्कांस्योपलानाञ्च द्वादशाहं कणान्नभुक् ॥४३॥

मणि मुक्ता प्रवालानाम् ताम्रस्य रजतस्य च ।
अयस्कांस्य उपलानाञ्च द्वादश अहम् कणा अन्न भुज् ॥ ४३ ॥

मनुष्याणान्तु हरणे स्त्रीणां क्षेत्रगृहस्य च ।
वापीकूपतडागानां शुद्धिश्चान्द्रायणं स्मृतं ॥४४॥

मनुष्याणान्तु हरणे स्त्रीणाम् क्षेत्रगृहस्य च ।
वापी कूप तडागानाम् शुद्धिः चान्द्रायणम् स्मृतम् ॥ ४४ ॥

भक्ष्यभोज्यापहरणे यानशय्यासनस्य च ।
पुष्पमूलफलानाञ्च पञ्चगव्यं विशोधनं ॥४५॥

भक्ष्य भोज्य अपहरणे यान शय्या आसनस्य च ।
पुष्प मूल फल अनाञ्च पञ्चगव्यम् विशोधनम् ॥ ४५ ॥

तृणकाष्ठद्रुमाणाञ्च शुष्कान्नस्य गुडस्य च ।
चेलचर्मामिषाणाञ्च त्रिरात्रं स्यादभोजनं ॥४६॥

तृण काष्ठ द्रुमाणाञ्च शुष्क अन्नस्य गुडस्य च ।
चेल चर्म आमिषाणाञ्च त्रि रात्रम् स्यात् अभोजनम् ॥ ४६ ॥

पितुः पत्नीञ्च भगिनीमाचार्यतनयान्तथा ।
आचार्याणीं सुतां स्वाञ्च गच्छंश्च गुरुतल्पगः ॥४७॥

पितुः पत्नीञ्च भगिनीम् आचार्य तनयान् तथा ।
आचार्याणीम् सुताम् स्वाञ्च गच्छन् च गुरु तल्प गः ॥ ४७ ॥

गुरुतल्पेऽभिभाष्यैनस्तप्ते पच्यादयोमये ।
शूमीं ज्वलन्तीञ्चाश्लिष्य मृतुना स विशुद्ध्यति ॥४८॥

गुरुतल्पे अभिभाष्य एनः तप्ते पच्यात् अयः मये ।
शूमीम् ज्वलन्तीञ्चा श्लिष्य मृतुना स विशुद्धि अति ॥ ४८ ॥

चान्द्रायणान् वा त्रीन्मासानभ्यस्य गुरुतल्पगः ।
एवमेव विधिं कुर्याद्योषित्सु पतितास्वपि ॥४९॥

चान्द्रायणान् वा त्रीन् मासान् अभ्यस्य गुरु तल्प गः ।
एवम् एव विधिम् कुर्यात् योषित्सु पतितासु अपि ॥ ४९ ॥

यत्पुंसः परदारेषु तच्चैनां कारयेद्व्रतं ।
रेतः सिक्त्वा कुमारीषु चाण्डालीषु सुतासु च ॥५०॥

यत् पुंसः पर दारेषु तत् च एनाम् कारयेत् व्रतम् ।
रेतः सिक्त्वा कुमारीषु चाण्डालीषु सुतासु च ॥ ५० ॥

सपिण्डापत्यदारेषु प्राणत्यागो विधीयते ।
यत्करोत्येकरात्रेण वृषलीसेवनं द्विजः ॥५१॥

सपिण्ड अपत्य दारेषु प्राणत्यागः विधीयते ।
यत् करोति एक रात्रेण वृषली सेवनम् द्विजः ॥ ५१ ॥

तद्भैक्ष्यभुग् जपन्नित्यं त्रिभिर्वर्षैर्व्यपोहति ।
पितृव्यदारगमने भ्रातृभार्यागमे तथा ॥५२॥

तद् भैक्ष्य भुज् जपन्नित्यम् त्रिभिः वर्षैः व्यपोहति ।
पितृव्यदार गमने भ्रातृ भार्या आगमे तथा ॥ ५२ ॥

चाण्डालीं पुक्कसीं वापि स्नुषाञ्च भगिनीं सखीं ।
मातुः पितुः स्वसारञ्च निक्षिप्तां शरणागतां ॥५३॥

चाण्डालीम् पुक्कसीम् वा अपि स्नुषाञ्च भगिनीम् सखीम् ।
मातुः पितुः स्व सारञ्च निक्षिप्ताम् शरण आगताम् ॥ ५३ ॥

मातुलानीं स्वसारञ्च सगोत्रामन्यमिच्छतीं ।
शिष्यभार्यां गुरोर्भार्यां गत्वा चान्द्रायणञ्चरेत् ॥५४॥

मातुलानीम् स्व सारञ्च सगोत्राम् अन्यम् इच्छतीम् ।
शिष्य भार्याम् गुरोः भार्याम् गत्वा चान्द्रायणञ्चरेत् ॥ ५४ ॥

॥ अध्यायः १७४ ॥

प्रायश्चित्तानि ।
अग्निरुवाच ।
देवाश्रमार्चनादीनां प्रायश्चित्तन्तु लोपतः ।
पूजालोपे चाष्टशतं जपेद्द्विगुणपूजनं ॥१॥

प्रायश्चित्तानि ।
अग्निः उवाच ।
देव आश्रम अर्चन आदीनाम् प्रायश्चित्तन्तु लोपतः ।
पूजा लोपे च अष्टशतम् जपेत् द्विगुण पूजनम् ॥ १ ॥

पञ्चोपनिषदैर्मन्त्रैर्हुत्वा ब्राह्मणभोजनं ।
सूतिकान्त्यजकोदक्यास्पृष्टे देवे शतं जपेत् ॥२॥

पञ्च उपनिषदैः मन्त्रैः हुत्वा ब्राह्मण भोजनम् ।
सूति कान्त्यजक उदक्या स्पृष्टे देवे शतम् जपेत् ॥ २ ॥

पञ्चोपनिषदैः पूजां द्विगुणं स्नानमेव च ।
विप्रभोज्यं होमलोपे होमस्नानं तथार्चनं ॥३॥

पञ्च उपनिषदैः पूजाम् द्विगुणम् स्नानम् एव च ।
विप्र भोज्यम् होम लोपे होम स्नानम् तथा अर्चनम् ॥ ३ ॥

होमद्रव्ये मूषिकाद्यैर्भक्षिते कीटसंयुते ।
तावन्मात्रं परित्यज्य प्रोक्ष्य देवादि पूजयेत् ॥४॥

होम द्रव्ये मूषिका आद्यैः भक्षिते कीट संयुते ।
तावत् मात्रम् परित्यज्य प्रोक्ष्य देव आदि पूजयेत् ॥ ४ ॥

अङ्कुरार्पणमात्रन्तु छिन्नं भिन्नं परित्यजेत् ।
अस्पृश्यैश्चैव संस्पृष्टे अन्यपात्रे तदर्पणं ॥५॥

अङ्कुर अर्पणम् आत्रन्तु छिन्नम् भिन्नम् परित्यजेत् ।
अस्पृश्यैः च एव संस्पृष्टे अन्य पात्रे तद् अर्पणम् ॥ ५ ॥

देवमानुषविघ्नघ्नं पूजाकाले तथैव च ।
मन्त्रद्रव्यादिव्यत्यासे मूलं जप्त्वा पुनर्जपेत् ॥६॥

देव मानुष विघ्न घ्नम् पूजा काले तथा एव च ।
मन्त्र द्रव्य आदि व्यत्यासे मूलम् जप्त्वा पुनर् जपेत् ॥ ६ ॥

कुम्भेनाष्टशतजपो देवे तु पतिते करात् ।
भिन्ने नष्टे चोपवासः शतहोमाच्छुभं भवेत् ॥७॥

कुम्भेन अष्टशत जपः देवे तु पतिते करात् ।
भिन्ने नष्टे च उपवासः शत होमात् शुभम् भवेत् ॥ ७ ॥

कृते पापेऽनुतापो वै यस्य पुंसः प्रजायते ।
प्रायश्चित्तन्तु तस्यैकं हरिसंस्मरणं परं ॥८॥

कृते पापे अनुतापः वै यस्य पुंसः प्रजायते ।
प्रायश्चित्तन्तु तस्य एकम् हरि संस्मरणम् परम् ॥ ८ ॥

चान्द्रायणं पराको वा प्राजापत्यमघौघनुत् ।
सूर्येशशक्तिश्रीशदिमन्त्रजप्यमघौघनुत् ॥९॥

चान्द्रायणम् पराकः वा प्राजापत्यम् अघ ओघ नुद् ।
सूर्येश शक्ति श्री शदि मन्त्र जप्यम् अघ ओघ नुद् ॥ ९ ॥

गायत्रीप्रणवस्तोत्रमन्त्रजप्यमघान्तकं ।
काद्यैरावीजसंयुक्तैराद्यैराद्यैस्तदन्तकैः ॥१०॥

गायत्री प्रणव स्तोत्र मन्त्र जप्यम् अघ अन्तकम् ।
क आद्यैः आवीज संयुक्तैः आद्यैः आद्यैः तद् अन्तकैः ॥ १० ॥

सूर्येशशक्तिश्रीशादिमन्त्राः कोट्यधिकाः पृथक् ।
ओंह्रीमाद्याश्चतुर्थ्यन्ता नमोन्ताः सर्वकामदाः ॥११॥

सूर्येश शक्ति श्रीश आदि मन्त्राः कोटी अधिकाः पृथक् ।
आऊं ह्रीम् आद्याः चतुर्थी अन्ता नमः न्ताः सर्व काम दाः ॥ ११ ॥

नृसिंहद्वादशाष्टार्णमालामन्त्राद्यघौघनुत् ।
आग्नेयस्य पुराणस्य पठनं श्रवणादिकं ॥१२॥

नृ सिंह द्वादश अष्ट अर्ण माला मन्त्र आदि अघ ओघ नुद् ।
आग्नेयस्य पुराणस्य पठनम् श्रवण आदिकम् ॥ १२ ॥

द्विविद्यारूपको विष्णुरग्निरूपस्तु गीयते ।
परमात्मा देवमुखं सर्ववेदेषु गीयते ॥१३॥

द्विविद्या रूप कः विष्णुः अग्नि रूपः तु गीयते ।
परमात्मा देव मुखम् सर्व वेदेषु गीयते ॥ १३ ॥

प्रवृत्तौ तु निवृत्तौ तु इज्यते भुक्तिमुक्तिदः ।
अग्निरूपस्य विष्णोर्हि हवनं ध्यानमर्चनं ॥१४॥

प्रवृत्तौ तु निवृत्तौ तु इज्यते भुक्ति मुक्ति दः ।
अग्नि रूपस्य विष्णोः हि हवनम् ध्यानम् अर्चनम् ॥ १४ ॥

जप्यं स्तुतिश्च प्रणतिः शारीराशेषाघौघनुत् ।
दशस्वर्णानि दानानि धान्यद्वादशमेव च ॥१५॥

जप्यम् स्तुतिः च प्रणतिः शारीर अशेष अघ ओघ नुद् ।
दश स्वर्णानि दानानि धान्य द्वादशम् एव च ॥ १५ ॥

तुलापुरुषमुख्यानि महादानानि षोडश ।
अन्नदानानि मुख्यानि सर्वाण्यघहराणि हि ॥१६॥

तुला पुरुष मुख्यानि महा दानानि षोडश ।
अन्न दानानि मुख्यानि सर्वाणि अघ हराणि हि ॥ १६ ॥

तिथिवारर्क्षसङ्क्रान्तियोगमन्वादिकालके ।
ब्रतादि सूर्येशशक्तिश्रीशादेरघघातनं ॥१७॥

तिथि वार ऋक्ष सङ्क्रान्ति योगम् अनु आदि कालके ।
ब्रत आदि सूर्येश शक्ति श्रीशादेः अघ घातनम् ॥ १७ ॥

गङ्गा गया प्रयागश्च काश्ययोध्या ह्यवन्तिका ।
कुरुक्षेत्रं पुष्करञ्च नैमिषं पुरुषोत्तमः ॥१८॥

गङ्गा गया प्रयागः च काश्ययोध्या हि अवन्तिका ।
कुरुक्षेत्रम् पुष्करञ्च नैमिषम् पुरुषोत्तमः ॥ १८ ॥

शालग्रामप्रभासाद्यं तीर्थञ्चघोघघातकं ।
अहं ब्रह्म परं ज्योतिरिति ध्यानमघौघनुत् ॥१९॥

शालग्राम प्रभा आस आद्यम् तीर्थञ्च घोघ घातकम् ।
अहम् ब्रह्म परम् ज्योतिः इति ध्यानम् अघ ओघ नुद् ॥ १९ ॥

पुराणं ब्रह्म चाग्नेयं ब्रह्मा विष्णुर्महेश्वरः ।
अवताराः सर्वपूजाः प्रतिष्ठाप्रतिमादिकं ॥२०॥

पुराणम् ब्रह्म च आग्नेयम् ब्रह्मा विष्णुः महेश्वरः ।
अवताराः सर्व पूजाः प्रतिष्ठा प्रतिम आदिकम् ॥ २० ॥

ज्योतिःशास्त्रपुराणानि स्मृतयस्तु तपोव्रतं ।
अर्थशास्त्रञ्च सर्गाद्या आयुर्वेदो धनुर्मतिः ॥२१॥

ज्योतिःशास्त्र पुराणानि स्मृतयः तु तपः व्रतम् ।
अर्थशास्त्रञ्च सर्ग आद्या आयुर्वेदः धनुः मतिः ॥ २१ ॥

शिक्षा छन्दो व्याकरणं निरुक्तञ्चाभिधानकं ।
कल्पो न्यायश्च मीमांसा ह्यन्यत्सर्वं हरिः प्रभुः ॥२२॥

शिक्षा छन्दो व्याकरणम् निरुज् तञ्च अभिधानकम् ।
कल्पः न्यायः च मीमांसा हि अन्यत् सर्वम् हरिः प्रभुः ॥ २२ ॥

एके द्वयोर्यतो यस्मिन् यः सर्वमिति वेद यः ।
तं दृष्ट्वान्यस्य पापानि विनश्यन्ति हरिश्च सः ॥२३॥

एके द्वयोः यतः यस्मिन् यः सर्वम् इति वेद यः ।
तम् दृष्ट्वा अन्यस्य पापानि विनश्यन्ति हरिः च सः ॥ २३ ॥

विद्याष्टादशरूपश्च सूक्ष्मः स्थूलोऽपरो हरिः ।
ज्योतिः सदक्षरं ब्रह्म परं विष्णुश्च निर्मलः ॥२४॥

विद्या अष्टादश रूपः च सूक्ष्मः स्थूलः अपरः हरिः ।
ज्योतिः सत् अक्षरम् ब्रह्म परम् विष्णुः च निर्मलः ॥ २४ ॥

॥ अध्यायः १७५ ॥

व्रतपरिभाषा ।
अग्निरुवाच ।
तिथिवारर्क्षदिवसमासर्त्वब्दार्कसङ्क्रमे ।
नृस्त्रीव्रतादि वक्ष्यामि वसिष्ठ शृणु तत्क्रमात् ॥१॥

व्रत परिभाषा ।
अग्निः उवाच ।
तिथि वार ऋक्ष दिवस मास ऋतु अब्द अर्क सङ्क्रमे ।
नृ स्त्री व्रत आदि वक्ष्यामि वसिष्ठ शृणु तद् क्रमात् ॥ १ ॥

शास्त्रोदितो हि नियमो व्रतं तच्च तपो मतं ।
नियमास्तु विशेषास्तु व्रतस्यैव दमादयः ॥२॥

शास्त्र उदितः हि नियमः व्रतम् तत् च तपः मतम् ।
नियमाः तु विशेषाः तु व्रतस्य एव दम आदयः ॥ २ ॥

व्रतं हि कर्तृसन्तापात्तप इत्यभिधीयते ।
इन्द्रियग्रामनियमान्नियमश्चाभिधीयते ॥३॥

व्रतम् हि कर्तृ सन्तापात् तप इति अभिधीयते ।
इन्द्रिय ग्राम नियमात् नियमः च अभिधीयते ॥ ३ ॥

अनग्नयस्तु ये विप्रास्तेषां श्रेयोऽभिधीयते ।
व्रतोपवासनियमैर्नानादानैस्तथा द्विजः ॥४॥

अनग्नयः तु ये विप्राः तेषाम् श्रेयः अभिधीयते ।
व्रत उपवास नियमैः नाना दानैः तथा द्विजः ॥ ४ ॥

ते स्युर्देवादयः प्रीता भुक्तिमुक्तिप्रदायकाः ।
उपावृत्तस्य पापेभ्यो यस्तु वासो गुणैः सह ॥५॥

ते स्युः देव आदयः प्रीता भुक्ति मुक्ति प्रदायकाः ।
उपावृत्तस्य पापेभ्यः यः तु वासः गुणैः सह ॥ ५ ॥

उपवासः स विज्ञेयः सर्वभोगविवर्जितः ।
कांस्यं मांसं मसूरञ्च चणकं कोरदूषकं ॥६॥

उपवासः स विज्ञेयः सर्व भोग विवर्जितः ।
कांस्यम् मांसम् मसूरञ्च चणकम् कोरदूषकम् ॥ ६ ॥

शाकं मधु परान्नञ्च त्यजेदुपवसन् स्त्रियं ।
पुष्पालङ्कारवस्त्राणि धूपगन्धनुलेपनं ॥७॥

शाकम् मधु परान् नञ्च त्यजेत् उपवसन् स्त्रियम् ।
पुष्प अलङ्कार वस्त्राणि धूप गन्ध नुलेपनम् ॥ ७ ॥

उपवासे न शस्यन्ति दन्तधावनमञ्जनं ।
दन्तकाष्ठं पञ्चगव्यं कृत्वा प्रातर्व्रतञ्चरेत् ॥८॥

उपवासे न शस्यन्ति दन्तधावनम् अञ्जनम् ।
दन्तकाष्ठम् पञ्चगव्यम् कृत्वा प्रातर् व्रतञ्चरेत् ॥ ८ ॥

असकृज्जलपानाच्च ताम्बूलस्य च भक्षणात् ।
उपवासः प्रदुष्येत दिवास्वप्नाच्च मैथुनात् ॥९॥

असकृत् जल पानात् च ताम्बूलस्य च भक्षणात् ।
उपवासः प्रदुष्येत दिवास्वप्नात् च मैथुनात् ॥ ९ ॥

क्षमा सत्यन्दया दानं शौचमिन्द्रियनिग्रहः ।
देवपूजाग्निहरणं सन्तोषोऽस्तेयमेव च ॥१०॥

क्षमा सत्यन्दया दानम् शौचम् इन्द्रिय निग्रहः ।
देव पूजा अग्नि हरणम् सन्तोषः अस्तेयम् एव च ॥ १० ॥

सर्वव्रतेष्वयं धर्मः सामान्यो दशधा स्मृतः ।
पवित्राणि जपेच्चैव जुहुयाच्चैव शक्तितः ॥११॥

सर्व व्रतेषु अयम् धर्मः सामान्यः दशधा स्मृतः ।
पवित्राणि जपेत् च एव जुहुयात् च एव शक्तितस् ॥ ११ ॥

नित्यस्नायी मिताहारो गुरुदेवद्विजार्चकः ।
क्षारं क्षौद्रञ्च लवणं मधु मांसानि वर्जयेत् ॥१२॥

नित्य स्नायी मित आहारः गुरु देव द्विज अर्चकः ।
क्षारम् क्षौद्रञ्च लवणम् मधु मांसानि वर्जयेत् ॥ १२ ॥

तिलमुद्गादृते शस्यं शस्ये गोधूमकोद्रवौ ।
चीनकं देवधान्यञ्च शमीधान्यं तथैक्षवं ॥१३॥

तिल मुद्गात् ऋते शस्यम् शस्ये गोधूम कोद्रवौ ।
चीनकम् देवधान्यञ्च शमीधान्यम् तथा ऐक्षवम् ॥ १३ ॥

शितधान्यं तथा पुण्यं मूलं क्षारगणः स्मृतः ।
व्रीहिषष्टिकमुद्गाश्च कलायाः सतिला यवाः ॥१४॥

शित धान्यम् तथा पुण्यम् मूलम् क्षार गणः स्मृतः ।
व्रीहि षष्टिक मुद्गाः च कलायाः स तिला यवाः ॥ १४ ॥

श्यामाकाश्चैव नीवारा गोधूमाद्या व्रते हिताः ।
कुष्माण्डालावुवार्ताकून् पालङ्कीम्पूतिकान्त्यजेत् ॥१५॥

श्यामाकाः च एव नीवारा गोधूम आद्या व्रते हिताः ।
कुष्माण्डालौ उवार्ताकून् पालङ्कीम्पूतिकान्त्यजेत् ॥ १५ ॥

चरुभैक्ष्यं शक्तुकणाः शाकन्दधि घृतं पयः ।
श्यामाकशालिनीवारा यवकं मूलतण्डुलं ॥१६॥

चरु भैक्ष्यम् शक्तु कणाः शाकन्दधि घृतम् पयः ।
श्यामाक शालिनी वारा यवकम् मूल तण्डुलम् ॥ १६ ॥

हविष्यं व्रतनक्तादावग्निकार्यादिके हितं ।
मधु मांसं विहायान्यद्व्रते वा हितमीरितं ॥१७॥

हविष्यम् व्रत नक्त आदौ अग्नि कार्य आदिके हितम् ।
मधु मांसम् विहाय अन्यत् व्रते वा हितम् ईरितम् ॥ १७ ॥

त्र्यहं प्रातस्त्र्यहं सायं त्र्यहमद्यादयाचितं ।
त्र्यहम्परञ्च नाश्नीयात्प्राजापत्यञ्चरन् द्विजः ॥१८॥

त्रि अहम् प्रातर् त्रि अहम् सायम् त्रि अह म् अद्यात् अयाचितम् ।
त्रि अहम् परञ्च न अश्नीयात् प्राजापत्यञ्चरन् द्विजः ॥ १८ ॥

एकैकं ग्रासमश्नीयात्त्र्यहाणि त्रीणि पूर्ववत् ।
त्र्यहञ्चोपवसेदन्त्यमतिकृच्छ्रं चरन् द्विजः ॥१९॥

एकैकम् ग्रासम् अश्नीयात् त्रि अहाणि त्रीणि पूर्ववत् ।
त्रि अहञ्च उपवसेत् अन्त्यम् अतिकृच्छ्रम् चरन् द्विजः ॥ १९ ॥

गोमूत्रं गोमयं क्षीरं दधि सर्पिः कुशोदकं ।
एकरात्रोपवासश्च कृच्छ्रं शान्तपनं स्मृतं ॥२०॥

गो मूत्रम् गोमयम् क्षीरम् दधि सर्पिः कुश उदकम् ।
एक रात्र उपवासः च कृच्छ्रम् शान्तपनम् स्मृतम् ॥ २० ॥

पृथक्शान्तपनद्रव्यैः षडहः सोपवासकः ।
सप्ताहेन तु कृच्छ्रोऽयं महाशान्तपनोऽघहा ॥२१॥

पृथक् शान्तपन द्रव्यैः षष् अहर् स उपवासकः ।
सप्त अहेन तु कृच्छ्रः अयम् महा शान्तपनः अघ हा ॥ २१ ॥

द्वादशाहोपवासेन पराकः सर्वपापहा ।
महापराकस्त्रिगुणस्त्वयमेव प्रकीर्तितः ॥२२॥

द्वादश अह उपवासेन पराकः सर्व पाप हा ।
महा पराकः त्रिगुणः तु अयम् एव प्रकीर्तितः ॥ २२ ॥

पौर्णमास्यां पञ्चदशग्रास्यमावास्यभोजनः ।
एकापाये ततो वृद्धौ चान्द्रायणमतोऽन्यथा ॥२३॥

पौर्णमास्याम् पञ्चदश ग्रास्य मावास्य भोजनः ।
एक अपाये ततस् वृद्धौ चान्द्रायणम् अतस् अन्यथा ॥ २३ ॥

कपिलागोः पलं मूत्रं अर्धाङ्गुष्ठञ्च गोमयं ।
क्षीरं सप्तपलन्दद्यात्दध्नश्चैव पलद्वयं ॥२४॥

कपिला गोः पलम् मूत्रम् अर्ध अङ्गुष्ठञ्च गोमयम् ।
क्षीरम् सप्त पलन् दद्यात् दध्नः च एव पल द्वयम् ॥ २४ ॥

घृतमेकपलन्दद्यात्पलमेकं कुशोदकं ।
गयत्र्या गृह्य गोमूत्रं गन्धद्वारेति गोमयं ॥२५॥

घृतम् एक पलन्दद्यात् पलम् एकम् कुश उदकम् ।
गयत्र्या गृह्य गो मूत्रम् गन्ध द्वार इति गोमयम् ॥ २५ ॥

आप्यायस्वेति च क्षीरं दधिक्राव्णेति वै दधि ।
तेजोऽसीति तथा चाज्यं देवस्येति कुशोदकं ॥२६॥

आप्यायस्व इति च क्षीरम् दधिक्राव्ण इति वै दधि ।
तेजः असि इति तथा च आज्यम् देवस्य इति कुश उदकम् ॥ २६ ॥

ब्रह्मकूर्चो भवत्येवं आपो हिष्ठेत्यृचं जपेत् ।
अघमर्षणसूक्तेन संयोज्य प्रणवेन वा ॥२७॥

ब्रह्मकूर्चः भवति एवम् आपः हिष्ठा इति ऋचम् जपेत् ।
अघ मर्षण सूक्तेन संयोज्य प्रणवेन वा ॥ २७ ॥

पीत्वा सर्वाघनिर्मुक्तो विष्णुलोकी ह्युपोषितः ।
उपवासी सायम्भोजी यतिः षष्ठात्मकालवान् ॥२८॥

पीत्वा सर्व अघ निर्मुक्तः विष्णु लोकी हि उपोषितः ।
उपवासी सायम्भोजी यतिः षष्ठ आत्म कालवान् ॥ २८ ॥

मांसवर्जी चाश्वमेधी सत्यवादी दिवं व्रजेत् ।
अग्न्याधेयं प्रतिष्ठाञ्च यज्ञदानव्रतानि च ॥२९॥

मांस वर्जी च अश्वमेधी सत्य वादी दिवम् व्रजेत् ।
अग्न्याधेयम् प्रतिष्ठाञ्च यज्ञ दान व्रतानि च ॥ २९ ॥

देवव्रतवृषोत्सर्गचूडाकरणमेखलाः ।
माङ्गल्यमभिषेकञ्च मलमासे विवर्जयेत् ॥३०॥

देव व्रत वृषोत्सर्ग चूडाकरण मेखलाः ।
माङ्गल्यम् अभिषेकञ्च मल मासे विवर्जयेत् ॥ ३० ॥

दर्शाद्दर्शस्तु चान्द्रः स्यात्त्रिंशाहश्चैव भावनः ।
मासः सौरस्तु सङ्क्रान्तेर्नाक्षत्रो भविवर्तनात् ॥३१॥

दर्शात् दर्शः तु चान्द्रः स्यात् त्रिंश अहः च एव भावनः ।
मासः सौरः तु सङ्क्रान्तेः न अक्षत्र उ भविवर्तनात् ॥ ३१ ॥

सौरो मासो विवाहादौ यज्ञादौ सावनः स्मृतः ।
आव्धिके पितृकार्ये च चान्द्रो मासः प्रशस्यते ॥३२॥

सौरः मासः विवाह आदौ यज्ञ आदौ सावनः स्मृतः ।
आव्धिके पितृ कार्ये च चान्द्रः मासः प्रशस्यते ॥ ३२ ॥

आषाढीमवधिं कृत्वा यः स्यात्पक्षस्तु पञ्चमः ।
कुर्याच्छ्राद्धन्तत्र रविः कन्यां गच्छतु वा न वा ॥३३॥

आषाढीम् अवधिम् कृत्वा यः स्यात् पक्षः तु पञ्चमः ।
कुर्यात् श्राद्धन्तत्र रविः कन्याम् गच्छतु वा न वा ॥ ३३ ॥

मासि संवत्सरे चैव तिथिद्वैधं यदा भवेत् ।
तत्रोत्तरोत्तमा ज्ञेया पूर्वा तु स्यान्मलिम्लुचा ॥३४॥

मासि संवत्सरे च एव तिथि द्वैधम् यदा भवेत् ।
तत्र उत्तर उत्तमा ज्ञेया पूर्वा तु स्यात् मलिम्लुचा ॥ ३४ ॥

उपोषितव्यं नक्षत्रं येनास्तं याति भास्करः ।
दिवा पुण्यास्तु तिथयो रात्रौ नक्तव्रते शुभाः ॥३५॥

उपोषितव्यम् नक्षत्रम् येन अस्तम् याति भास्करः ।
दिवा पुण्याः तु तिथयो रात्रौ नक्त व्रते शुभाः ॥ ३५ ॥

युग्माग्निकृतभूतानि षण्मुन्योर्वसुरन्ध्रयोः ।
रुद्रेण द्वादशो युक्ता चतुर्दश्याथ पूर्णिमा ॥३६॥

युग्म अग्नि कृत भूतानि षष् मुन्योः वसु रन्ध्रयोः ।
रुद्रेण द्वादशः युक्ता चतुर्दश्य अथ पूर्णिमा ॥ ३६ ॥

प्रतिपदा त्वमावास्या तिथ्योर्युग्मं महाफलं ।
एतद्व्यस्तं महाघोरं हन्ति पुण्यं पुराकृतं ॥३७॥

प्रतिपदा तु अमावास्या तिथ्योः युग्मम् महा फलम् ।
एतत् व्यस्तम् महा घोरम् हन्ति पुण्यम् पुराकृतम् ॥ ३७ ॥

नरेन्द्रमन्त्रिव्रतिनां विवाहोपद्रवादिषु ।
सद्यः शौचं समाख्यातं कान्तारापदि संषदि ॥३८॥

नरेन्द्र मन्त्रि व्रतिनाम् विवाह उपद्रव आदिषु ।
सद्यस् शौचम् समाख्यातम् कान्तार आपदि संषदि ॥ ३८ ॥

आरब्धदीर्घतपसां न राजा व्रतहा स्त्रियाः ।
गर्भिणी सूतिका नक्तं कुमारी च रजस्वला ॥३९॥

आरब्ध दीर्घ तपसाम् न राजा व्रत हा स्त्रियाः ।
गर्भिणी सूतिका नक्तम् कुमारी च रजस्वला ॥ ३९ ॥

यदाशुद्धा तदान्येन कारयेत क्रियाः सदा ।
क्रोधात्प्रमादाल्लोभाद्वा व्रतभङ्गो भवेद्यदि ॥४०॥

यदा अशुद्धा तदा अन्येन कारयेत क्रियाः सदा ।
क्रोधात् प्रमादात् लोभात् वा व्रत भङ्गः भवेत् यदि ॥ ४० ॥

दिनत्रयं न भुञ्ञीत मुण्डनं शिरसोऽथ वा ।
असामर्थ्ये व्रतकृतौ पत्नीं वा कारयेत्सुतं ॥४१॥

दिन त्रयम् न भुञ्ञीत मुण्डनम् शिरसः अथ वा ।
असामर्थ्ये व्रत कृतौ पत्नीम् वा कारयेत् सुतम् ॥ ४१ ॥

सूतके मृतके कार्त्यं प्रारब्धं पूजनोज्झितं ।
व्रतस्थं मूर्छितं दुग्धपानाद्यैरुद्धरेद्गुरुः ॥४२॥

सूतके मृतके कार्त्यम् प्रारब्धम् पूजन उज्झितम् ।
व्रत स्थम् मूर्छितम् दुग्ध पान आद्यैः उद्धरेत् गुरुः ॥ ४२ ॥

अष्तौ तान्यव्रतघ्नानि आपो मूलं फलं पयः ।
हविर्ब्राह्मणकाम्या च गुरोर्वचनमौषधं ॥४३॥

अष्तौ तानि अव्रत घ्नानि आपः मूलम् फलम् पयः ।
हविः ब्राह्मण काम्या च गुरोः वचनम् औषधम् ॥ ४३ ॥

कीर्तिसन्ततिविद्यादिसौभाग्यारोग्यवृद्धये ।
नैर्मल्यभुक्तिमुक्त्यर्थं कुर्वे व्रतपते व्रतं ॥४४॥

कीर्ति सन्तति विद्या आदि सौभाग्य आरोग्य वृद्धये ।
नैर्मल्य भुक्ति मुक्ति अर्थम् कुर्वे व्रतपते व्रतम् ॥ ४४ ॥

इदं व्रतं मया श्रेष्ठं गृहीतं पुरतस्तव ।
निर्विघ्नां सिद्धिमायातु त्वत्प्रसादात्जगत्पते ॥४५॥

इदम् व्रतम् मया श्रेष्ठम् गृहीतम् पुरतस् तव ।
निर्विघ्नाम् सिद्धिम् आयातु त्वद् प्रसादात् जगत्पते ॥ ४५ ॥

गृहीतेऽस्मिन् व्रतवरे यद्यपूर्णे म्रिये ह्यहं ।
तत्सर्वं पूर्णमेवास्तु प्रसन्ने त्वयि सत्पतौ ॥४६॥

गृहीते अस्मिन् व्रत वरे यदि अपूर्णे म्रिये हि अहम् ।
तत् सर्वम् पूर्णम् एव अस्तु प्रसन्ने त्वयि सत् पतौ ॥ ४६ ॥

व्रतमूर्तिं जगद्भूतिं मण्डले सर्वसिद्धये ।
आवहये नमस्तुभ्यं सन्निधीभव केशव ॥४७॥

व्रत मूर्तिम् जगत् भूतिम् मण्डले सर्व सिद्धये ।
आवहये नमः तुभ्यम् सन्निधीभव केशव ॥ ४७ ॥

मनसा कल्पितैर्भक्त्या पञ्चगव्यैर्जलैः शुभैः ।
पञ्चामृतैः स्नापयामि त्वं मे च भव पापहा ॥४८॥

मनसा कल्पितैः भक्त्या पञ्चगव्यैः जलैः शुभैः ।
पञ्चामृतैः स्नापयामि त्वम् मे च भव पाप हा ॥ ४८ ॥

गन्धपुष्पोदकैर्युक्तमर्घ्यमर्घ्यपते शुभं ।
गृहाण पाद्यमाचाममर्घ्यार्हङ्कुरु मां सदा ॥४९॥

गन्धपुष्प उदकैः युक्तम् अर्घ्यम् अर्घ्य पते शुभम् ।
गृहाण पाद्यम् आचामम् अर्घ्य अर्हङ्कुरु माम् सदा ॥ ४९ ॥

वस्त्रं वस्त्रपते पुण्यं गृहाण कुरु मां सदा ।
भूषणाद्यैः सुवस्त्राद्यैश्छादितं व्रतसत्पते ॥५०॥

वस्त्रम् वस्त्र पते पुण्यम् गृहाण कुरु माम् सदा ।
भूषण आद्यैः सु वस्त्र आद्यैः छादितम् व्रत सत् पते ॥ ५० ॥

सुगन्धिगन्धं विमलं गन्धमूर्ते गृहाण वै ।
पापगन्धविहीनं मां कुरु त्वं हि सुगन्धिकं ॥५१॥

सुगन्धि गन्धम् विमलम् गन्ध मूर्ते गृहाण वै ।
पाप गन्ध विहीनम् माम् कुरु त्वम् हि सुगन्धिकम् ॥ ५१ ॥

पुष्पं गृहाण पुष्पादिपूर्ण मां कुरु सर्वदा ।
पुष्पगन्धं सुविमलं आयुरारोग्यवृद्धये ॥५२॥

पुष्पम् गृहाण पुष्प आदि पूर्ण माम् कुरु सर्वदा ।
पुष्प गन्धम् सु विमलम् आयुः आरोग्य वृद्धये ॥ ५२ ॥

दशाङ्गं गुग्गुलुघृतयुक्तं धूपं गृहाण वै ।
सधूप धूपित मां त्वं कुरु धूपितसत्पते ॥५३॥

दश अङ्गम् गुग्गुलु घृत युक्तम् धूपम् गृहाण वै ।
स धूप धूपित माम् त्वम् कुरु धूपित सत् पते ॥ ५३ ॥

दीपमूर्धशिखं दीप्तं गृहाणाखिलभासकं ।
दीपमूर्ते प्रकाशाढ्यं सर्वदोर्ध्वगतिं कुरु ॥५४॥

दीप मूर्ध शिखम् दीप्तम् गृहाण अखिल भासकम् ।
दीप मूर्ते प्रकाश आढ्यम् सर्व दा ऊर्ध्व गतिम् कुरु ॥ ५४ ॥

अन्नादिकञ्च नैवेद्यं गृहाणान्नादि सत्पते ।
अन्नादिपूर्णं कुरु मामन्नदं सर्वदायकं ॥५५॥

अन्न आदि कञ्च नैवेद्यम् गृहाण अन्न आदि सत् पते ।
अन्न आदि पूर्णम् कुरु माम् अन्न दम् सर्व दायकम् ॥ ५५ ॥

मन्त्रहीनं क्रियाहीनं भक्तिहीनं मया प्रभो ।
यत्पूजितं व्रतपते परिपूर्णन्तदसु मे ॥५६॥

मन्त्र हीनम् क्रिया हीनम् भक्ति हीनम् मया प्रभो ।
यत् पूजितम् व्रतपते परिपूर्णन्त दसु मे ॥ ५६ ॥

धर्मं देहि धनं देहि सौभाग्यं गुणसन्ततिं ।
कीर्तिं विद्यां देहि चायुः स्वर्गं मोक्षञ्च देहि मे ॥५७॥

धर्मम् देहि धनम् देहि सौभाग्यम् गुण सन्ततिम् ।
कीर्तिम् विद्याम् देहि च आयुः स्वर्गम् मोक्षञ्च देहि मे ॥ ५७ ॥

इमां पूजां व्रतपते गृहीत्वा व्रज साम्प्रतं ।
पुनरागमनायैव वरदानाय वै प्रभो ॥५८॥

इमाम् पूजाम् व्रतपते गृहीत्वा व्रज साम्प्रतम् ।
पुनर् आगमनाय एव वर दानाय वै प्रभो ॥ ५८ ॥

स्नात्वा व्रतवता सर्वव्रतेषु व्रतमूर्तयः ।
पूज्याः सुवर्णजास्ता वै शक्त्या वै भूमिशायिना ॥५९॥

स्नात्वा व्रतवता सर्व व्रतेषु व्रत मूर्तयः ।
पूज्याः सुवर्ण जाः ता वै शक्त्या वै भूमि शायिना ॥ ५९ ॥

जपो होमश्च सामान्यव्रतान्ते दानमेव च ।
चतुर्विंशा द्वादश वा पञ्च वा त्रय एककः ॥६०॥

जपः होमः च सामान्य व्रत अन्ते दानम् एव च ।
चतुर्विंशा द्वादश वा पञ्च वा त्रय एककः ॥ ६० ॥

विप्राः प्रपूज्या गुरवो भोज्याः शक्त्या तु दक्षिणा ।
देया गावः सुवर्णाद्याः पादुकोपानहौ पृथक् ॥६१॥

विप्राः प्रपूज्या गुरवः भोज्याः शक्त्या तु दक्षिणा ।
देया गावः सुवर्ण आद्याः पादुका उपानहौ पृथक् ॥ ६१ ॥

जलपात्रञ्चान्नपात्रमृत्तिकाच्छत्रमासनं ।
शय्या वस्त्रयुगं कुम्भाः परिभाषेयमीरिता ॥६२॥

जल पात्रञ्च अन्न पात्र मृत्तिका छत्रम् आसनम् ।
शय्या वस्त्र युगम् कुम्भाः परिभाषा इयम् ईरिता ॥ ६२ ॥