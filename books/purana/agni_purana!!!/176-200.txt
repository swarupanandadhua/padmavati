॥ अध्यायः १७६ ॥

प्रतिपद्व्रतानि ।
अग्निरुवाच ।
वक्ष्ये प्रतिपदादीनि व्रतान्यखिलदानि ते ।
कार्त्तिकाश्वयुजे चैत्रे प्रतिपद्ब्रह्मणस्तिथिः ॥१॥

प्रतिपद् व्रतानि ।
अग्निः उवाच ।
वक्ष्ये प्रतिपद् आ आदीनि व्रतानि अखिल दानि ते ।
कार्त्तिकाश्वयुजे चैत्रे प्रतिपद् ब्रह्मणः तिथिः ॥ १ ॥

पञ्चदश्यान्निराहारः प्रतिपद्यर्चयेदजं ।
ॐ तत्सद्ब्रह्मणे नमो गायत्र्या वाब्दमेककं ॥२॥

पञ्चदश्यात् निराहारः प्रतिपदि अर्चयेत् अजम् ।
आऊं तद् सत् ब्रह्मणे नमः गायत्र्या वा अब्दम् एककम् ॥ २ ॥

अक्षमालां स्रुवं दक्षे वामे स्रुचं कमण्डलु ।
लम्बकूर्चञ्च जटिलं हैमं ब्रह्माणमर्चयेत् ॥३॥

अक्षमालाम् स्रुवम् दक्षे वामे स्रुचम् कमण्डलु ।
लम्बकूर्चञ्च जटिलम् हैमम् ब्रह्माणम् अर्चयेत् ॥ ३ ॥

शक्त्या क्षीरं प्रदद्यात्तु ब्रह्मा मे प्रीयतामिति ।
निर्मलो भोगभुक् स्वर्गे भूमौ विप्रो धनी भवेत् ॥४॥

शक्त्या क्षीरम् प्रदद्यात् तु ब्रह्मा मे प्रीयताम् इति ।
निर्मलः भोग भुज् स्वर्गे भूमौ विप्रः धनी भवेत् ॥ ४ ॥

धन्यं व्रतं प्रवक्ष्यामि अधन्यो धन्यतां व्रजेत् ।
मार्गशीर्षे प्रतिपदि नक्तं हुत्वाप्युपोषितः ॥५॥

धन्यम् व्रतम् प्रवक्ष्यामि अधन्यो धन्य ताम् व्रजेत् ।
मार्गशीर्षे प्रतिपदि नक्तम् हुत्वा अपि उपोषितः ॥ ५ ॥

अग्नये नम इत्यग्निं प्रार्च्याब्दं सर्वभाग्भवेत् ।
प्रतिपद्येकभक्ताशी समाप्ते कपिलाप्रदः ॥६॥

अग्नये नम इति अग्निम् प्रार्च्य अब्दम् सर्व भाज् भवेत् ।
प्रतिपदि एक भक्त आशी समाप्ते कपिला प्रदः ॥ ६ ॥

॥ अध्यायः १७७ ॥

अग्निरुवाच ।
द्वितीयाव्रतकं वक्ष्ये भुक्तिमुक्तिदायकं ।
पुष्पाहारी द्वितीयायामश्विनौ पूजयेत्सुरौ ॥१॥

अग्निः उवाच ।
द्वितीया व्रतकम् वक्ष्ये भुक्ति मुक्ति दायकम् ।
पुष्प आहारी द्वितीयायाम् अश्विनौ पूजयेत् सुरौ ॥ १ ॥

अब्दं स्वरूपसौभाग्यं स्वर्गभाग्जायते व्रती ।
कार्त्तिके शुक्तिपक्षस्य द्वितीयायां यमं यजेत् ॥२॥

अब्दम् स्वरूप सौभाग्यम् स्वर्ग भाज् जायते व्रती ।
कार्त्तिके शुक्ति पक्षस्य द्वितीयायाम् यमम् यजेत् ॥ २ ॥

अब्दमुपोषितः स्वर्गं गच्छेन्न नरकं व्रती ।
अशून्यशयनं वक्ष्ये अवैधव्यादिदायकं ॥३॥

अब्दम् उपोषितः स्वर्गम् गच्छेत् न नरकम् व्रती ।
अशून्य शयनम् वक्ष्ये अवैधव्य आदि दायकम् ॥ ३ ॥

कृष्णपक्षे द्वितीयायां श्रावणास्य चरेदिदं ।
श्रीवत्सधारिन् श्रिकान्त श्रीधामन् श्रीपतेऽव्यय ॥४॥

कृष्ण पक्षे द्वितीयायाम् श्रावण अस्य चरेत् इदम् ।
श्रीवत्स धारिन् श्रिका अन्त श्री धामन् श्रीपते अव्यय ॥ ४ ॥

गार्हस्थ्यं मा प्रणाशं मे यातु धर्मार्थकामदं ।
अग्नयी मा प्रणश्यन्तु मा प्रणश्यन्तु देवताः ॥५॥

गार्हस्थ्यम् मा प्रणाशम् मे यातु धर्म अर्थकाम दम् ।
अग्नयी मा प्रणश्यन्तु मा प्रणश्यन्तु देवताः ॥ ५ ॥

पितरो मा प्रणश्यन्तु मत्तो दाम्पत्यभेदतः ।
लक्ष्म्या वियुज्यते देवो न कदाशिद्यथा भवान् ॥६॥

पितरः मा प्रणश्यन्तु मत्तः दाम्पत्य भेदतः ।
लक्ष्म्या वियुज्यते देवः न कदाशिद्यथा भवान् ॥ ६ ॥

तथा कलत्रसम्बन्धो देव मा मे विभिद्यतां ।
लक्ष्म्या न शून्यं वरद यथा ते शयनं विभो ॥७॥

तथा कलत्र सम्बन्धः देव मा मे विभिद्यताम् ।
लक्ष्म्या न शून्यम् वर द यथा ते शयनम् विभो ॥ ७ ॥

शय्या ममाप्यशून्यास्तु तथैव मधुसूदन ।
लक्ष्मीं विष्णुं यजेदव्दं दद्याच्छय्यां फलानि च ॥८॥

शय्या मम अपि अशून्या अस्तु तथा एव मधुसूदन ।
लक्ष्मीम् विष्णुम् यजेत् अव्दम् दद्यात् शय्याम् फलानि च ॥ ८ ॥

प्रतिमासं च सोमाय दद्यादर्घ्यं समन्त्रकं ।
गगनाङ्गणसन्दीप दुग्धाब्धिमथनोद्भव ॥९॥

प्रतिमासम् च सोमाय दद्यात् अर्घ्यम् स मन्त्रकम् ।
गगन अङ्गण सन्दीप दुग्ध अब्धि मथन उद्भव ॥ ९ ॥

भाभासितादिगाभोग रामानुज नमोऽस्तु ते ।
ॐ श्रीं श्रीधराय नमः सोमात्मानं हरिं यजेत् ॥१०॥

भास् भासित आदि गाभोग रामानुज नमः अस्तु ते ।
आऊं श्रीम् श्रीधराय नमः सोम आत्मानम् हरिम् यजेत् ॥ १० ॥

घं ढं भं हं श्रियै नमो दशरूपमहात्मने ।
घृतेन होमो नक्तञ्च शय्यां दद्याद्द्विजातये ॥११॥

घम् ढम् भम् हम् श्रियै नमः दश रूप महात्मने ।
घृतेन होमः नक्तञ्च शय्याम् दद्यात् द्विजातये ॥ ११ ॥

दीपान्नभाजनैर्युक्तं छत्रोपानहमासनं ।
सोदकुम्भञ्च प्रतिमां विप्रायाथ च पात्रकं ॥१२॥

दीप अन्न भाजनैः युक्तम् छत्र उपानहम् आसनम् ।
सोदकुम्भञ्च प्रतिमाम् विप्राय अथ च पात्रकम् ॥ १२ ॥

पत्न्या य एवं कुरुते भुक्तिमुक्तिमवाप्नुयात् ।
कान्तिव्रतं प्रवक्ष्यामि कार्त्तिकस्य सिते चरेत् ॥१३॥

पत्न्या य एवम् कुरुते भुक्ति मुक्तिम् अवाप्नुयात् ।
कान्ति व्रतम् प्रवक्ष्यामि कार्त्तिकस्य सिते चरेत् ॥ १३ ॥

नक्तभोजी द्वितीयायां पूजयेद्बलकेशवौ ।
वर्षं प्राप्नोति वै कान्तिमायुरारोग्यकादिकं ॥१४॥

नक्तभोजी द्वितीयायाम् पूजयेत् बल केशवौ ।
वर्षम् प्राप्नोति वै कान्तिम् आयुः आरोग्यक आदिकम् ॥ १४ ॥

अथ विष्णुव्रतं वक्ष्ये मनोवाञ्छितदायकं ।
पौषशुक्लद्वितीयादि कृत्वा दिनचतुष्टयं ॥१५॥

अथ विष्णुव्रतम् वक्ष्ये मनः वाञ्छित दायकम् ।
पौष शुक्ल द्वितीय आदि कृत्वा दिन चतुष्टयम् ॥ १५ ॥

पूर्वं सिद्धार्थकैः स्नानं ततः कृष्णतिलैः स्मृतं ।
वचया च तृतीयेऽह्नि सर्वौषध्या चतुर्थके ॥१६॥

पूर्वम् सिद्धार्थकैः स्नानम् ततस् कृष्ण तिलैः स्मृतम् ।
वचया च तृतीये अह्नि सर्व ओषध्या चतुर्थके ॥ १६ ॥

मुरामांषी वचा कुष्ठं शैलेयं रजनीद्वयं ।
सटी चम्पकमुस्तञ्च सर्वौषधिगणः स्मृतः ॥१७॥

मुराम् आंषी वचा कुष्ठम् शैलेयम् रजनी द्वयम् ।
सटी चम्पकम् उः तञ्च सर्व ओषधि गणः स्मृतः ॥ १७ ॥

नाम्ना कृष्णाच्युतानन्त हृषीकेशेति पूजयेत् ।
पादे नाभ्यां चक्षुषि च क्रमाच्छिरसि पुष्पकैः ॥१८॥

नाम्ना कृष्ण अच्युतानन्त हृषीकेश इति पूजयेत् ।
पादे नाभ्याम् चक्षुषि च क्रमात् शिरसि पुष्पकैः ॥ १८ ॥

शशिचन्द्रशशाङ्केन्दुसञ्ज्ञाभिश्चार्घ्यं इन्दवे ।
नक्तं भुञ्जीत च नरो यावत्तिष्ठति चन्द्रमाः ॥१९॥

शशि चन्द्र शशाङ्क इन्दु सञ्ज्ञाभिः च अर्घ्यम् इन्दवे ।
नक्तम् भुञ्जीत च नरः यावत् तिष्ठति चन्द्रमाः ॥ १९ ॥

॥षण्मासं पावनं चाब्दं प्राप्नुयात्सकलं व्रती ।
एतद्व्रतं नृपैः स्त्रीभिः कृतं पूर्वं सुरादिभिः ॥२०॥

॥ ṣaṣ मासम् पावनम् च अब्दम् प्राप्नुयात् सकलम् व्रती ।
एतत् व्रतम् नृपैः स्त्रीभिः कृतम् पूर्वम् सुर आदिभिः ॥ २० ॥

॥ अध्यायः १७८ ॥

तृतीयाव्रतानि ।
अग्निरुवाच ।
तृतीयाव्रतान्याख्यास्ये भुक्तिमुक्तिप्रदानि ते ।
ललितायां तृतीयायां मूलगौरीव्रतं शृणु ॥१॥

तृतीया व्रतानि ।
अग्निः उवाच ।
तृतीया व्रतानि आख्यास्ये भुक्ति मुक्ति प्रदानि ते ।
ललितायाम् तृतीयायाम् मूल गौरी व्रतम् शृणु ॥ १ ॥

तृतीयायां चैत्रशुक्ले ऊढा गौरी हरेण हि ।
तिलस्नातोऽर्चयेच्छम्भुं गौर्या हैमफलादिभिः ॥२॥

तृतीयायाम् चैत्र शुक्ले ऊढा गौरी हरेण हि ।
तिल स्नातः अर्चयेत् शम्भुम् गौर्या हैम फल आदिभिः ॥ २ ॥

नमोऽस्तु पाटलायैव पादौ देव्याः शिवस्य च ।
शिवायेति च सङ्कीर्त्य जयायै गुल्फयोर्यजेत् ॥३॥

नमः अस्तु पाटलाय एव पादौ देव्याः शिवस्य च ।
शिवाय इति च सङ्कीर्त्य जयायै गुल्फयोः यजेत् ॥ ३ ॥

त्रिपुरघ्नाय रुद्राय भान्यै जङ्घयोर्द्वयोः ।
शिवं रुद्रायेश्वराय विजयायैव जानुनी ॥४॥

त्रिपुर घ्नाय रुद्राय भान्यै जङ्घयोः द्वयोः ।
शिवम् रुद्राय ईश्वराय विजयाय एव जानुनी ॥ ४ ॥

ईशायेति कटिं देव्याः शङ्करायेति शङ्करम् ।
कुक्षिद्वयञ्च कोटव्यै शूलिनं शूलपाणये ॥५॥

ईशाय इति कटिम् देव्याः शङ्कराय इति शङ्करम् ।
कुक्षि द्वयञ्च कोटव्यै शूलिनम् शूलपाणये ॥ ५ ॥

मङ्गलायै नमस्तुभ्यमुदरञ्चाभिपूजयेत् ।
सर्वात्मने नमो रुद्रमैशान्यै च कुचद्वयं ॥६॥

मङ्गलायै नमः तुभ्यम् उदरञ्च अभिपूजयेत् ।
सर्व आत्मने नमः रुद्रम् ऐशान्यै च कुच द्वयम् ॥ ६ ॥

शिवं देवात्मने तद्वथ्रादिन्यै कण्ठमर्चयेत् ।
महादेवाय च शिवमनन्तायै करद्वयं ॥७॥

शिवम् देव आत्मने तद् वथ्र आदिन्यै कण्ठम् अर्चयेत् ।
महादेवाय च शिवम् अनन्तायै कर द्वयम् ॥ ७ ॥

त्रिलोचनायेति हरं बाहुं कालानलप्रिये ।
सौभाग्यायै महेशाय भूषणानि प्रपूजयेत् ॥८॥

त्रिलोचनाय इति हरम् बाहुम् काल अनल प्रिये ।
सौभाग्यायै महेशाय भूषणानि प्रपूजयेत् ॥ ८ ॥

अशोकमधुवासिन्यै ईश्वरायेति चौष्ठकौ ।
चतुर्मुखप्रिया चास्यं हराय स्थाणवे नमः ॥९॥

अशोक मधु वासिन्यै ईश्वराय इति च ओष्ठकौ ।
चतुर्मुख प्रिया च आस्यम् हराय स्थाणवे नमः ॥ ९ ॥

नमोऽर्धनारीशहरममिताङ्ग्यै च नासिकां ।
नम उग्राय लोकेशं ललितेति पुनर्भ्रुवौ ॥१०॥

नमः अर्धनारीश हरम् अमित अङ्ग्यै च नासिकाम् ।
नम उग्राय लोकेशम् ललिता इति पुनर् भ्रुवौ ॥ १० ॥

सर्वाय पुरहन्तारं वासन्त्यै चैव तालुकं ।
नमः श्रीकण्ठनाथायै शितिकण्ठाय केशकं ॥११॥

सर्वाय पुर हन्तारम् वासन्त्यै च एव तालुकम् ।
नमः श्रीकण्ठ नाथायै शितिकण्ठाय केशकम् ॥ ११ ॥

भीमोग्राय सुपूपिण्यै शिरः सर्वात्मने नमः ।
मल्लिकाशोककमलकुन्दन्तगरमालती ॥१२॥

भीम उग्राय सु पूपिण्यै शिरः सर्व आत्मने नमः ।
मल्लिका शोक कमल कुन्दन्त गर मालती ॥ १२ ॥

कदम्बकरवीरञ्च वाणमम्लानकुङ्कुमं ।
सिन्धुवारञ्च मासेषु सर्वेषु क्रमशः स्मृतं ॥१३॥

कदम्ब करवीरञ्च वाणम् अम्लान कुङ्कुमम् ।
सिन्धुवारञ्च मासेषु सर्वेषु क्रमशस् स्मृतम् ॥ १३ ॥

उमामहेश्वरौ पूज्य सौभाग्याष्टकमग्रतः ।
स्थापयेद् घृतनिष्पावकुसुम्भक्षीरजीवकं ॥१४॥

उमा महेश्वरौ पूज्य सौभाग्य अष्टकम् अग्रतस् ।
स्थापयेत् घृत निष्पाव कुसुम्भ क्षीर जीवकम् ॥ १४ ॥

तरुराजेक्षुलवणं कुस्तुम्बुरुमथाष्टमं ।
चैत्रे शृगोदकं प्राश्य देवदेव्यग्रतः स्वपेत् ॥१५॥

तरु राजा इक्षु लवणम् कुस्तुम्बुरुम् अथ अष्टमम् ।
चैत्रे शृगोदकम् प्राश्य देवदेवी अग्रतस् स्वपेत् ॥ १५ ॥

प्रातः स्नात्वा समभ्यर्च्य विप्रदाम्पत्यमर्चयेत् ।
तदष्टकं द्विजे दद्याल्ललिता प्रीयतां मम ॥१६॥

प्रातर् स्नात्वा समभ्यर्च्य विप्र दाम्पत्यम् अर्चयेत् ।
तत् अष्टकम् द्विजे दद्यात् ललिता प्रीयताम् मम ॥ १६ ॥

शृङ्गोदकं गोमयं च मन्दारं बिल्वपत्रकं ।
कुशोदकं दधि क्षीरं कार्त्तिके पृषदाज्यकम् ॥१७॥

शृङ्ग उदकम् गोमयम् च मन्दारम् बिल्व पत्रकम् ।
कुश उदकम् दधि क्षीरम् कार्त्तिके पृषदाज्यकम् ॥ १७ ॥

गोमूत्राज्यं कृष्णतिलं पञ्चगव्यं क्रमाशनं ।
ललिता विजया भद्रा भवानी कुमुदा शिवा ॥१८॥

गो मूत्र आज्यम् कृष्ण तिलम् पञ्चगव्यम् क्रम अशनम् ।
ललिता विजया भद्रा भवानी कुमुदा शिवा ॥ १८ ॥

वासुदेवी तथा गौरी मङ्गला कमला सती ।
चैत्रादौ दानकाले च प्रीयतामिति वाचयेत् ॥१९॥

वासुदेवी तथा गौरी मङ्गला कमला सती ।
चैत्र आदौ दान काले च प्रीयताम् इति वाचयेत् ॥ १९ ॥

फलमेकं पवित्राज्यं व्रतान्ते शयानं ददेत् ।
उमामहेश्वरं हैमं वृषभञ्च गवा सह ॥२०॥

फलम् एकम् पवित्राज्यम् व्रत अन्ते शयानम् ददेत् ।
उमा महेश्वरम् हैमम् वृषभञ्च गवा सह ॥ २० ॥

गुरुञ्च मिथुनान्यर्च्य वस्त्राद्यैर्भुक्तिमुक्तिभाक् ।
सौभाग्यारोग्यरूपायुः सौभाग्यशयनव्रतान् ॥२१॥

गुरुञ्च मिथुनानि अर्च्य वस्त्र आद्यैः भुक्ति मुक्ति भाज् ।
सौभाग्य आरोग्य रूप आयुः सौभाग्य शयन व्रतान् ॥ २१ ॥

नभस्ये वाथ वैशाखे कुर्यान्मार्गशिरस्यथ ।
शुक्लपक्षे तृतीयायां ललितायै नमो यजेत् ॥२२॥

नभस्ये वा अथ वैशाखे कुर्यात् मार्गशिरसि अथ ।
शुक्ल पक्षे तृतीयायाम् ललितायै नमः यजेत् ॥ २२ ॥

प्रतिपक्षं ततः प्रार्च्य व्रतान्ते मित्युनानि च ।
चतुर्विंशतिमभ्यर्च्य वस्त्राद्यैर्भुक्तिमुक्तिभाक् ॥२३॥

प्रतिपक्षम् ततस् प्रार्च्य व्रत अन्ते मिति उनानि च ।
चतुर्विंशतिम् अभ्यर्च्य वस्त्र आद्यैः भुक्ति मुक्ति भाज् ॥ २३ ॥

उक्तो मार्गो द्वितीयोऽयं सौभाग्यव्रतमावदे ।
फाल्गुणादितृतीयायां लवणं यस्तु वर्जयेत् ॥२४॥

उक्तः मार्गः द्वितीयः अयम् सौभाग्य व्रतम् आवदे ।
फाल्गुण आदि तृतीयायाम् लवणम् यः तु वर्जयेत् ॥ २४ ॥

समाप्ते शयनन्दद्याद्गृहश्चोपस्करान्वितं ।
सम्पूज्य विप्रमिथुनं भवानी प्रीयतामिति ॥२५॥

समाप्ते शयनन् दद्यात् गृहः च उपस्कर अन्वितम् ।
सम्पूज्य विप्र मिथुनम् भवानी प्रीयताम् इति ॥ २५ ॥

सौभाग्यार्थं तृतीयोक्ता गौरीलोकादिदायिनी ।
माघे भाद्रे च वैशाखे तृतीयाव्रतकृत्तथा ॥२६॥

सौभाग्य अर्थम् तृतीय उक्ता गौरी लोक आदि दायिनी ।
माघे भाद्रे च वैशाखे तृतीया व्रत कृत् तथा ॥ २६ ॥

दमनकतृतीयाकृत्चैत्रे दमनकैर्यजेत् ।
आत्मतृतीया मार्गस्य प्रार्च्येच्छाभोजनादिना ॥२७॥

दमनक तृतीय आकृत् चैत्रे दमनकैः यजेत् ।
आत्म तृतीया मार्गस्य प्रार्च्य इच्छा भोजन आदिना ॥ २७ ॥

गौरी काली उमा भद्रा दुर्गा कान्तिः सरस्वती ।
वैष्णवी लक्ष्मीः प्रकृतिः शिवा नारायणी क्रमात् ॥२८॥

गौरी काली उमा भद्रा दुर्गा कान्तिः सरस्वती ।
वैष्णवी लक्ष्मीः प्रकृतिः शिवा नारायणी क्रमात् ॥ २८ ॥

मार्गतृतीयामारभ्य सौभाग्यं स्वर्गमाप्नुयात् ॥२९॥

मार्ग तृतीयाम् आरभ्य सौभाग्यम् स्वर्गम् आप्नुयात् ॥ २९ ॥

॥ अध्यायः १७९ ॥

चतुर्थीव्रतानि ।
अग्निरुवाच ।
चतुर्थी व्रतान्याख्यास्ये भुक्तिमुक्तिप्रदानि ते ।
माघे शुक्लचतुर्थ्यान्तु उपवासी यजेद्गुणं ॥१॥

चतुर्थी व्रतानि ।
अग्निः उवाच ।
चतुर्थी व्रतानि आख्यास्ये भुक्ति मुक्ति प्रदानि ते ।
माघे शुक्ल चतुर्थ्या अन्तु उपवासी यजेत् गुणम् ॥ १ ॥

पञ्चम्याञ्च तिलान्नादी वर्षान्निर्विघ्नतः सुखी ।
गं स्वाहा मूलमन्त्रोऽयं गामाद्यं हृदयादिकं ॥२॥

पञ्चम्याञ्च तिल अन्नादी वर्षात् निर्विघ्नतः सुखी ।
गम् स्वाहा मूलमन्त्रः अयम् गामाद्यम् हृदय आदिकम् ॥ २ ॥

आगच्छोल्काय चावाह्य गच्छोल्काय विसर्जनं ।
उल्कान्तैर्गादिगन्धाद्यैः पूजयेन्मोदकादिभिः ॥३॥

आगच्छ उल्काय च आवाह्य गच्छ उल्काय विसर्जनम् ।
उल्का अन्तैः ग आदि गन्धा आद्यैः पूजयेत् मोदक आदिभिः ॥ ३ ॥

ॐ महोल्काय विद्महे वक्रतुण्डाय धीमहि तन्नो दन्ती प्रचोदयात् ।
मासि भाद्रपदे चापि चतुर्थीकृच्छिवं व्रजेत् ।
चतुर्थ्यां फाल्गुने नक्तमविघ्नाख्या व्रजेत् ॥४॥

आऊं महा उल्काय विद्महे वक्रतुण्डाय धीमहि तत् नो दन्ती प्रचोदयात् ।
मासि भाद्रपदे च अपि चतुर्थी कृत् शिवम् व्रजेत् ।
चतुर्थ्याम् फाल्गुने नक्तम् अविघ्न आख्या व्रजेत् ॥ ४ ॥

चतुर्थ्यां फाल्गुने नक्तमविघ्नाख्या चतुर्थ्यपि ।
चतुर्थ्यां दमनैः पूज्य चैत्रे प्रार्च्य गणं सुखी ॥५॥

चतुर्थ्याम् फाल्गुने नक्तम् अविघ्न आख्या चतुर्थी अपि ।
चतुर्थ्याम् दमनैः पूज्य चैत्रे प्रार्च्य गणम् सुखी ॥ ५ ॥

॥ अध्यायः १८० ॥

पञ्चमीव्रतानि ।
अग्निरुवाच ।
पञ्चमीव्रतकं वक्ष्ये आरोग्यस्वर्गमोक्षदं ।
नभोनभस्याश्विने च कार्त्तिके शुक्लपक्षके ॥१॥

पञ्चमी व्रतानि ।
अग्निः उवाच ।
पञ्चमीव्रतकम् वक्ष्ये आरोग्य स्वर्ग मोक्ष दम् ।
नभः नभस्य आश्विने च कार्त्तिके शुक्ल पक्षके ॥ १ ॥

वासुकिस्तक्षकः पूज्यः कालीयो मणिभद्रकः ।
ऐरावतो धृतराष्ट्रः कर्कोटकधनञ्जयौ ॥२॥

वासुकिः तक्षकः पूज्यः कालीयः मणिभद्रकः ।
ऐरावतः धृतराष्ट्रः कर्कोटक धनञ्जयौ ॥ २ ॥

एते प्रयच्छन्त्यभयमायुर्विद्यायशः श्रियम् ॥३॥

एते प्रयच्छन्ति अभयम् आयुः विद्या यशः श्रियम् ॥ ३ ॥

॥ अध्यायः १८१ ॥

अग्निरुवाच ।
षष्ठीव्रतानि वक्ष्यामि कार्त्तिकादौ समाचरेत् ।
षष्ट्यां फलाशनो ऽर्घ्याद्यैर्भुक्तिमुक्तिमवाप्नुयात् ॥१॥

अग्निः उवाच ।
षष्ठी व्रतानि वक्ष्यामि कार्त्तिक आदौ समाचरेत् ।
षष्ट्याम् फल अशनः अर्घ्य आद्यैः भुक्ति मुक्तिम् अवाप्नुयात् ॥ १ ॥

स्कन्दषष्ठीव्रतं प्रोक्तं भाद्रे षष्ट्यामथाक्षयं ।
कृष्णषष्ठीव्रतं वक्ष्ये मार्गशीर्षे चरेच्च तत् ॥२॥

स्कन्द षष्ठी व्रतम् प्रोक्तम् भाद्रे षष्ट्याम् अथ अक्षयम् ।
कृष्ण षष्ठी व्रतम् वक्ष्ये मार्गशीर्षे चरेत् च तत् ॥ २ ॥

॥ अध्यायः १८२ ॥

अग्निरुवाच ।
सप्तमीव्रतकं वक्ष्ये सर्वेषां भुक्तिमुक्तिदं ।
माघमासेऽब्जके शुक्ले सूर्यं प्रार्च्य विशोकभाक् ॥१॥

अग्निः उवाच ।
सप्तमीव्रतकम् वक्ष्ये सर्वेषाम् भुक्ति मुक्ति दम् ।
माघ मासे अब्जके शुक्ले सूर्यम् प्रार्च्य विशोक भाज् ॥ १ ॥

सर्वावाप्तिस्तु सप्तभ्यां मासि भाद्रेऽर्कपूजनात् ।
पौषे मासि सितेऽनश्नन् प्रार्च्यार्कं पापनाशनं ॥२॥

सर्व अवाप्तिः तु सप्तभ्याम् मासि भाद्रे अर्क पूजनात् ।
पौषे मासि सिते अनश्नन् प्रार्च्य अर्कम् पाप नाशनम् ॥ २ ॥

कृष्णपक्षे तु माघस्य सर्वावाप्तिस्तु सप्तमी ।
फाल्गुने तु सिते नन्दा सप्तमी चार्कपूजनात् ॥३॥

कृष्ण पक्षे तु माघस्य सर्व अवाप्तिः तु सप्तमी ।
फाल्गुने तु सिते नन्दा सप्तमी च अर्क पूजनात् ॥ ३ ॥

मार्गशीर्षे सिते प्रार्च्य सप्तमी चापराजिता ।
मार्गशीर्षे सिते चाब्दं पुत्रीया सप्तमी स्त्रियाः ॥४॥

मार्गशीर्षे सिते प्रार्च्य सप्तमी च अपराजिता ।
मार्गशीर्षे सिते च अब्दम् पुत्रीया सप्तमी स्त्रियाः ॥ ४ ॥

॥ अध्यायः १८३ ॥

अग्निरुवाच ।
वक्ष्ये व्रतानि चाष्टम्यां रोहिण्यां प्रथमं व्रतं ।
मासि भाद्रपदेऽष्टभ्यां रोहिण्यामर्धरात्रके ॥१॥

अग्निः उवाच ।
वक्ष्ये व्रतानि च अष्टम्याम् रोहिण्याम् प्रथमम् व्रतम् ।
मासि भाद्रपदे अष्टभ्याम् रोहिण्याम् अर्धरात्रके ॥ १ ॥

कृष्णो जातो यतस्तस्यां जयन्ती स्यात्ततोऽष्टमी ।
सप्तजन्मकृतात्पापात्मुच्यते चोपवासतः ॥२॥

कृष्णः जातः यतस् तस्याम् जयन्ती स्यात् ततस् अष्टमी ।
सप्त जन्म कृतात् पाप अत्मुच्यते च उपवासतः ॥ २ ॥

कृष्णपक्षे भाद्रपदे अष्टम्यां रोहिणीयुते ।
उपाषितोर्चयेत्कृष्णं भुक्तिमुक्तिप्रदायकं ॥३॥

कृष्ण पक्षे भाद्रपदे अष्टम्याम् रोहिणी युते ।
उपाषितोर्चयेत् कृष्णम् भुक्ति मुक्ति प्रदायकम् ॥ ३ ॥

आवाहयाम्यहं कृष्णं बलभद्रञ्च देवकीं ।
वसुदेवं यशोदाङ्गाः पूजयामि नमोऽस्तु ते ॥४॥

आवाहयामि अहम् कृष्णम् बलभद्रञ्च देवकीम् ।
वसुदेवम् यशोद अङ्गाः पूजयामि नमः अस्तु ते ॥ ४ ॥

योगाय योगपतये योगेशाय नमो नमः ।
योगादिसम्भावयैव गोविन्दाय नमो नमः ॥५॥

योगाय योगपतये योगेशाय नमः नमः ।
योग आदि सम्भावया एव गोविन्दाय नमः नमः ॥ ५ ॥

स्नानं कृष्णाय दद्यात्तु अर्घ्यं चानेन दापयेत् ।
यज्ञाय यज्ञेश्वराय यज्ञानां पतये नमः ॥६॥

स्नानम् कृष्णाय दद्यात् तु अर्घ्यम् च अनेन दापयेत् ।
यज्ञाय यज्ञेश्वराय यज्ञानाम् पतये नमः ॥ ६ ॥

यज्ञादिसंभवायैव गोविन्दाय नमो नमः ।
गृहाण देव पुष्पाणि सुगन्धीनि प्रियाणि ते ॥७॥

यज्ञ आदि संभवाय एव गोविन्दाय नमः नमः ।
गृहाण देव पुष्पाणि सुगन्धीनि प्रियाणि ते ॥ ७ ॥

सर्वकामप्रदो देव भव मे देववन्दित ।
धूपधूपित धूपं त्वं धूपितैस्त्वं गृहाण मे ॥८॥

सर्व काम प्रदः देव भव मे देव वन्दित ।
धूप धूपित धूपम् त्वम् धूपितैः त्वम् गृहाण मे ॥ ८ ॥

सुगन्ध धूपगन्धाढ्यं कुरु मां सर्वदा हरे ।
दीपदीप्त महादीपं दीपदीप्तद सर्वदा ॥९॥

सुगन्ध धूप गन्ध आढ्यम् कुरु माम् सर्वदा हरे ।
दीप दीप्त महा दीपम् दीप दीप्त द सर्वदा ॥ ९ ॥

मया दत्तं गृहाण त्वं कुरु चोर्ध्वगतिं च मां ।
विश्वाय विश्वपतये विश्वेशाय नमो नमः ॥१०॥

मया दत्तम् गृहाण त्वम् कुरु च ऊर्ध्व गतिम् च माम् ।
विश्वाय विश्वपतये विश्वेशाय नमः नमः ॥ १० ॥

विश्वादिसम्भवायैव गोविन्दाय निवेदितं ।
धर्माय धर्मपतये दर्मेशाय नमो नमः ॥११॥

विश्व आदि सम्भवाय एव गोविन्दाय निवेदितम् ।
धर्माय धर्मपतये दर्म ईशाय नमः नमः ॥ ११ ॥

धर्मादिसम्भवायैव गोविन्दशयनं कुरु ।
सर्वाय सर्वपतये सर्वेशाय नमो नमः ॥१२॥

धर्म आदि सम्भवाय एव गोविन्द शयनम् कुरु ।
सर्वाय सर्व पतये सर्व ईशाय नमः नमः ॥ १२ ॥

सर्वादिसम्भवायैव गोविन्दाय च पावनं ।
क्षीरोदार्णवसम्भूत अत्रिनेत्रसमुद्भव ॥१३॥

सर्व आदि सम्भवाय एव गोविन्दाय च पावनम् ।
क्षीरोद अर्णव सम्भूत अत्रि नेत्र समुद्भव ॥ १३ ॥

गृहाणार्घ्यं शशाङ्केदं रोहिण्या सहितो मम ।
स्थण्डिले स्थापयेद्देवं सचन्द्रां रोहिणीं यजेत् ॥१४॥

गृहाण अर्घ्यम् शशाङ्क इदम् रोहिण्या सहितः मम ।
स्थण्डिले स्थापयेत् देवम् स चन्द्राम् रोहिणीम् यजेत् ॥ १४ ॥

देवकीं वसुदेवं च यशोदां नन्दकं बलं ।
अर्धरात्रे परोधाराः पातयेद्गुडसर्पिषा ॥१५॥

देवकीम् वसुदेवम् च यशोदाम् नन्दकम् बलम् ।
अर्धरात्रे परोधाराः पातयेत् गुड सर्पिषा ॥ १५ ॥

वस्त्रहेमादिकं दद्याद्ब्राह्मणान् भोजयेद्व्रती ।
जन्माष्टमीव्रतकरः पुत्रवान्विष्णुलोकभाक् ॥१६॥

वस्त्र हेम आदिकम् दद्यात् ब्राह्मणान् भोजयेत् व्रती ।
जन्म अष्टमी व्रत करः पुत्रवान् विष्णु लोक भाज् ॥ १६ ॥

वर्षे वर्षे तु यः कुर्यात्पुत्रार्थी वेत्ति नो भयं ।
पुत्रान् देहि धनं देहि आयुरारोग्यसन्ततिं ॥१७॥

वर्षे वर्षे तु यः कुर्यात् पुत्र अर्थी वेत्ति नो भयम् ।
पुत्रान् देहि धनम् देहि आयुः आरोग्य सन्ततिम् ॥ १७ ॥

॥ अध्यायः १८४ ॥

अग्निरुवाच ।
ब्रह्मादिमातृयजनाज्जपेन्मातृगणाष्टमीं ।
कृष्णाष्टाभ्यां चैत्रमासे पूज्याब्दं कृष्णमर्थभाक् ॥१॥

अग्निः उवाच ।
ब्रह्म आदि मातृ यजनात् जपेत् मातृ गण अष्टमीम् ।
कृष्ण अष्टाभ्याम् चैत्र मासे पूज्य अब्दम् कृष्णम् अर्थ भाज् ॥ १ ॥

कृष्णाष्टमीव्रतं वक्ष्ये मासे मार्गशिरे चरेत् ।
नक्तं कृत्वा शुचिर्भूत्वा गोमूत्रं प्राशयेन्निशि ॥२॥

कृष्ण अष्टमी व्रतम् वक्ष्ये मासे मार्गशिरे चरेत् ।
नक्तम् कृत्वा शुचिः भूत्वा गो मूत्रम् प्राशयेत् निशि ॥ २ ॥

भूमिशायी निशायाञ्च शङ्करं पुजयेद्व्रती ।
पौषे शम्भुं घृतं प्राश्य माघे क्षीरं महेश्वरम् ॥३॥

भूमि शायी निशायाञ्च शङ्करम् पुजयेत् व्रती ।
पौषे शम्भुम् घृतम् प्राश्य माघे क्षीरम् महेश्वरम् ॥ ३ ॥

महादेवं फाल्गुने च तिलाशी समुपोषितः ।
चैत्रे स्थाणुं यवाशी च वैशाखेऽथ शिवं यजेत् ॥४॥

महादेवम् फाल्गुने च तिल आशी समुपोषितः ।
चैत्रे स्थाणुम् यव आशी च वैशाखे अथ शिवम् यजेत् ॥ ४ ॥

कुशोदशी पशुपतिं ज्येष्ठे शृङ्गोदकाशनः ।
आषाढे गोमयाश्युग्रं श्रावणे सर्वकर्मभुक् ॥५॥

कुशोदशी पशुपतिम् ज्येष्ठे शृङ्गोदक अशनः ।
आषाढे गोमय अशी उग्रम् श्रावणे सर्व कर्म भुज् ॥ ५ ॥

त्र्यम्बकं च भाद्रपदे बिल्वपत्राशनो निशि ।
तण्डुलाशी चाश्वयुजे चेशं रुद्रं तु कार्त्तिके ॥६॥

त्र्यम्बकम् च भाद्रपदे बिल्व पत्र अशनः निशि ।
तण्डुल आशी च आश्वयुजे च ईशम् रुद्रम् तु कार्त्तिके ॥ ६ ॥

दध्याशी होमकारी स्याद्वर्षान्ते मण्डले यजेत् ।
गोवस्त्रहेम गुरवे दद्याद्विप्रेभ्य ईदृशं ॥७॥

दधि आशी होम कारी स्यात् वर्ष अन्ते मण्डले यजेत् ।
गो वस्त्र हेम गुरवे दद्यात् विप्रेभ्य ईदृशम् ॥ ७ ॥

प्रार्थयित्वा द्विजान् भोज्य भुक्तिमुक्तिमवाप्नुयात् ।
नक्ताशी त्वष्टमीषु स्याद्वत्सरान्ते च धेनुदः ॥८॥

प्रार्थयित्वा द्विजान् भोज्य भुक्ति मुक्तिम् अवाप्नुयात् ।
नक्त आशी तु अष्टमीषु स्यात् वत्सर अन्ते च धेनु दः ॥ ८ ॥

पौरन्दरं पदं याति स्वर्गतिव्रतमुच्यते ।
अष्टमी बुधवारेण पक्षयोरुभयोर्यदा ॥९॥

पौरन्दरम् पदम् याति स्वर्गतिव्रतम् उच्यते ।
अष्टमी बुध वारेण पक्षयोः उभयोः यदा ॥ ९ ॥

तदा व्रतं प्रकुर्वीत अथवा सगुडाशिता ।
तस्यां नियमकर्तारो न स्युः खण्डितसम्पदः ॥१०॥

तदा व्रतम् प्रकुर्वीत अथवा स गुड आशिता ।
तस्याम् नियम कर्तारः न स्युः खण्डित सम्पदः ॥ १० ॥

तण्डुलस्याष्टमुष्टीनां वर्जयित्वाङ्गुलीद्वयं ।
भक्तं कृत्वा चाम्रपुटे सकुशे सकुलाम्बिकां ॥११॥

तण्डुलस्य अष्टमुष्टीनाम् वर्जयित्वा अङ्गुली द्वयम् ।
भक्तम् कृत्वा च आम्र पुटे स कुशे स कुल अम्बिकाम् ॥ ११ ॥

सात्त्विकं पूजयित्वाङ्गं भुञ्जीत च कथाश्रवात् ।
शक्तितो दक्षिणान्दद्यात्कर्कटीन्तण्डुलान्वितां ॥१२॥

सात्त्विकम् पूजयित्वा अङ्गम् भुञ्जीत च कथा आश्रवात् ।
शक्तितः दक्षिणान् दद्यात् कर्कटीन् तण्डुल अन्विताम् ॥ १२ ॥

धीरो द्विजोऽस्य भार्यास्ति रम्भा पुत्रस्तु कौशिकः ।
दुहिता विजया तस्य धीरस्य धनदो वृषः ॥१३॥

धीरः द्विजः अस्य भार्या अस्ति रम्भा पुत्रः तु कौशिकः ।
दुहिता विजया तस्य धीरस्य धनदः वृषः ॥ १३ ॥

कौशिकस्तं गृहीत्वा तु गोपालैश्चारयन् वृषं ।
गङ्गायां स्नानकृत्येऽथ नीतश्चौरैर्वृषस्तदा ॥१४॥

कौशिकः तम् गृहीत्वा तु गोपालैः चारयन् वृषम् ।
गङ्गायाम् स्नान कृत्ये अथ नीतः चौरैः वृषः तदा ॥ १४ ॥

स्नात्वा वृषमपश्यन् स वृषं मार्गितुमागतः ।
विजयाभगिनीयुक्तो ददर्श स सरोवरे ॥१५॥

स्नात्वा वृषम् अपश्यन् स वृषम् मार्गितुम् आगतः ।
विजया भगिनी युक्तः ददर्श स सरोवरे ॥ १५ ॥

दिव्यस्त्रीयोषितां वृन्दमब्रवीद्देहि भोजनं ।
स्त्रीवृन्दमूचे व्रतकृद्भुङ्क्ष्व त्वमतिथिर्यतः ॥१६॥

दिव्य स्त्री योषिताम् वृन्दम् अब्रवीत् देहि भोजनम् ।
स्त्री वृन्दम् ऊचे व्रत कृत् भुङ्क्ष्व त्वम् अतिथिः यतस् ॥ १६ ॥

व्रतं कृत्वा स बुभुजे प्राप्तवान् वनपालकं ।
गतो धीरः सवृषभो विजयासहितस्तदा ॥१७॥

व्रतम् कृत्वा स बुभुजे प्राप्तवान् वनपालकम् ।
गतः धीरः स वृषभः विजया सहितः तदा ॥ १७ ॥

धीरेण विजया दत्ता यमायान्तरितः पिता ।
व्रतभावात्कौशिकोऽपि ह्ययोध्यायां नृपोऽभवत् ॥१८॥

धीरेण विजया दत्ता यमाय अन्तरितः पिता ।
व्रत भावात् कौशिकः अपि हि अयोध्यायाम् नृपः अभवत् ॥ १८ ॥

पित्रोस्तु नरके दृष्ट्वा विजयार्तिं यमे गता ।
मृगयामागतं प्रोचे मुच्यते नरकात्कथं ॥१९॥

पित्रोः तु नरके दृष्ट्वा विजय आर्तिम् यमे गता ।
मृगयाम् आगतम् प्रोचे मुच्यते नरकात् कथम् ॥ १९ ॥

व्रतद्वयाद्यमः प्रोचे प्राप्य तत्कौशिको ददौ ।
बुधाष्टमीद्वयफलं स्वर्गतौ पितरौ ततः ॥२०॥

व्रत द्वयात् यमः प्रोचे प्राप्य तत् कौशिकः ददौ ।
बुध अष्टमी द्वय फलम् स्वर् गतौ पितरौ ततस् ॥ २० ॥

विजया हर्षिता चक्रे व्रतं भुक्त्यादिसिद्धये ।
अशोककलिकाश्चाष्टौ ये पिबन्ति पुनर्वसौ ॥२१॥

विजया हर्षिता चक्रे व्रतम् भुक्ति आदि सिद्धये ।
अशोक कलिकाः च अष्टौ ये पिबन्ति पुनर्वसौ ॥ २१ ॥

चैत्रे मासि सिताष्टम्यां न ते शोकमवाप्नुयुः ।
त्वामशोकहराभीष्ट मधुमाससमुद्भगव ॥२२॥

चैत्रे मासि सिता अष्टम्याम् न ते शोकम् अवाप्नुयुः ।
त्वाम् अशोक हर अभीष्ट मधु मास समुद्भगव ॥ २२ ॥

पिबामि शोकसन्तप्तो मामशोकं सदा कुरु ।
चैत्रादौ मातृपूजाकृदष्टम्यां जयते रिपून् ॥२३॥

पिबामि शोक सन्तप्तः माम् अशोकम् सदा कुरु ।
चैत्र आदौ मातृ पूजा कृत् अष्टम्याम् जयते रिपून् ॥ २३ ॥

॥ अध्यायः १८५ ॥

अथ नवमीव्रतानि ।
अग्निरुवाच ।
नवमीव्रतकं वक्ष्ये भुक्तिमुक्त्यादिसिद्धिदं ।
देवी पूज्याश्विने शुक्ले गौर्याख्यानवमीव्रतं ॥१॥

अथ नवमीव्रतानि ।
अग्निः उवाच ।
नवमीव्रतकम् वक्ष्ये भुक्ति मुक्ति आदि सिद्धि दम् ।
देवी पूज्य आश्विने शुक्ले गौरी अ आख्यानवमीव्रतम् ॥ १ ॥

पिष्टकाख्या तु नवमी पिष्टाशी देवपूजनात् ।
अष्टम्यामाश्विने शुक्ले कन्यार्कमूलभे यदा ॥२॥

पिष्टक आख्या तु नवमी पिष्ट आशी देव पूजनात् ।
अष्टम्याम् आश्विने शुक्ले कन्या अर्क मूलभे यदा ॥ २ ॥

अघार्दना सर्वदा वै महती नवमी स्मृता ।
दुर्गा तु नवगेहस्था एकागारस्थिताथवा ॥३॥

अघार्दना सर्वदा वै महती नवमी स्मृता ।
दुर्गा तु नव गेह स्था एक आगार स्थिता अथवा ॥ ३ ॥

पूजिताष्टादशभुजा शेषाः षोडशसत्कराः ।
शेषाः षोडशहस्ताः स्युरञ्जनं डमरुं तथा ॥४॥

पूजित अष्टादश भुजा शेषाः षोडश सत्कराः ।
शेषाः षोडश हस्ताः स्युः अञ्जनम् डमरुम् तथा ॥ ४ ॥

रुद्रचण्डा प्रचण्डा च चण्डोग्रा चण्डनायिका ।
चण्डा चण्डवती पूज्या चण्डरूपातिचण्डिका ॥५॥

रुद्रचण्डा प्रचण्डा च चण्ड उग्रा चण्डनायिका ।
चण्डा चण्डवती पूज्या चण्डरूपा अतिचण्डिका ॥ ५ ॥

क्रमान्मध्ये चोग्रचण्डा दुर्गा महिषमर्दिनी ।
ॐ दुर्गे दुर्गरक्षणि स्वाहा दशाक्षरो मन्त्रः ॥६॥

क्रमात् मध्ये च उग्रचण्डा दुर्गा महिषमर्दिनी ।
आऊं दुर्गे दुर्ग रक्षणि स्वाहा दश अक्षरः मन्त्रः ॥ ६ ॥

दीर्घाकारादिमन्त्रादिर्नवनेत्रो नमोऽन्तकः ।
षड्भिः पदैर्नमःस्वधा वषट्कारहृदादिकं ॥७॥

दीर्घ आकार आदि मन्त्र आदिः नव नेत्रो नमः अन्तकः ।
षड्भिः पदैः नमः स्वधा वषट्कार हृद् आदिकम् ॥ ७ ॥

अङ्गुष्ठादिकनिष्ठान्तं न्यस्याङ्गानि जपेच्छिवां ।
एवं जपति यो गुह्यं नासौ केनापि बाध्यते ॥८॥

अङ्गुष्ठ आदि कनिष्ठा अन्तम् न्यस्य अङ्गानि जपेत् शिवाम् ।
एवम् जपति यः गुह्यम् न असौ केन अपि बाध्यते ॥ ८ ॥

कपालं खेटकं घण्टां दर्पणं तर्ज्जनीं धनुः ।
ध्वजं डमरुकं पाशं वामहस्तेषु बिभ्रतीम् ॥९॥

कपालम् खेटकम् घण्टाम् दर्पणम् तर्ज्जनीम् धनुः ।
ध्वजम् डमरुकम् पाशम् वाम हस्तेषु बिभ्रतीम् ॥ ९ ॥

शक्तिमुद्गरशूलानि वज्रं खड्गञ्च कुन्तकं ।
शङ्खं चक्रं शलाकां च आयुधानि च पूजयेत् ॥१०॥

शक्ति मुद्गर शूलानि वज्रम् खड्गञ्च कुन्तकम् ।
शङ्खम् चक्रम् शलाकाम् च आयुधानि च पूजयेत् ॥ १० ॥

पशुञ्च काली कालीति जप्त्वा खड्गेन घातयेत् ।
कालि कालि वज्रेश्वरि लौहदण्डायै नमः ॥११॥

पशुञ्च काली काली इति जप्त्वा खड्गेन घातयेत् ।
कालि कालि वज्रेश्वरि लौह दण्डायै नमः ॥ ११ ॥

तदुत्थं रुधिरं मांसं पूतनायै च नैरृते ।
वायव्यां पापराक्षस्यै चरक्यै नम ईश्वरे ॥१२॥

तद् उत्थम् रुधिरम् मांसम् पूतनायै च नैरृते ।
वायव्याम् पाप राक्षस्यै चरक्यै नम ईश्वरे ॥ १२ ॥

विदारिकायै चाग्नेय्यां महाकौशिकमग्नये ।
तस्याग्रतो नृपः स्नायाच्छत्रुं पिष्टमयं हरेत् ॥१३॥

विदारिकायै च आग्नेय्याम् महाकौशिकम् अग्नये ।
तस्य अग्रतस् नृपः स्नायात् शत्रुम् पिष्ट मयम् हरेत् ॥ १३ ॥

दद्यात्स्कन्दविशाखाभ्यां ब्राह्म्याद्या निशि ता यजेत् ।
जयन्ती मङ्गला काली भद्रकाली कपालिनी ॥१४॥

दद्यात् स्कन्द विशाखाभ्याम् ब्राह्मी आद्या निशि ता यजेत् ।
जयन्ती मङ्गला काली भद्रकाली कपालिनी ॥ १४ ॥

दुर्गा शिवा क्षमा धात्री स्वाहा स्वधा नमोऽस्तु ते ।
देवीं पञ्चामृतैः स्नाप्य पूजयेच्चार्हणादिना ॥१५॥

दुर्गा शिवा क्षमा धात्री स्वाहा स्वधा नमः अस्तु ते ।
देवीम् पञ्चामृतैः स्नाप्य पूजयेत् च अर्हण आदिना ॥ १५ ॥

॥ अध्यायः १८६ ॥

अग्निरुवाच ।
दशमीव्रतकं वक्ष्ये धर्मकामादिदायकं ।
दशम्यामेकभक्ताशी समाप्ते दशधेनुदः ॥१॥

अग्निः उवाच ।
दशमीव्रतकम् वक्ष्ये धर्म काम आदि दायकम् ।
दशम्याम् एक भक्त आशी समाप्ते दश धेनु दः ॥ १ ॥

॥ अध्यायः १८७ ॥

अग्निरुवाच ।
एकादशीव्रतं वक्ष्ये भुक्तिमुक्तिप्रदायाकं ।
दशम्यान्नियताहारो मांसमैथुनवर्जितः ॥१॥

अग्निः उवाच ।
एकादशीव्रतम् वक्ष्ये भुक्ति मुक्ति प्रदायाकम् ।
दशम्यात् नियत आहारः मांस मैथुन वर्जितः ॥ १ ॥

एकदश्यां न भुञ्जीत पक्षयोरुभयोरपि ।
द्वादश्येकादशी यत्र तत्र सन्निहितो हरिः ॥२॥

एकदश्याम् न भुञ्जीत पक्षयोः उभयोः अपि ।
द्वादशी एकादशी यत्र तत्र सन्निहितः हरिः ॥ २ ॥

तत्र क्रतुशतं पुण्यं त्रयोदश्यां तु पारणे ।
एकादशी कला यत्र परतो द्वादशो गता ॥३॥

तत्र क्रतु शतम् पुण्यम् त्रयोदश्याम् तु पारणे ।
एकादशी कला यत्र परतस् द्वादशः गता ॥ ३ ॥

तत्र क्रतुशतं पुण्यन्त्रयोदश्यान्तु पारणे ।
दशम्येकादशीमिश्रा नोपोष्या नरकप्रदा ॥४॥

तत्र क्रतु शतम् पुण्यन्त्रयोदश्य अन्तु पारणे ।
दशमी एकादशी मिश्रा न उपोष्या नरक प्रदा ॥ ४ ॥

एकादश्यान्निराहारो भुक्त्वा चैवापरेऽहनि ।
भोक्ष्येऽहं पुण्डरीकाक्ष शरणं मे भवाच्युत ॥५॥

एकादश्यात् निराहारः भुक्त्वा च एव अपरे अहनि ।
भोक्ष्ये अहम् पुण्डरीकाक्ष शरणम् मे भव अच्युत ॥ ५ ॥

एकादश्यां सिते पक्षे पुष्यर्क्षन्तु यदा भवेत् ।
सोपोष्पाक्षय्यफलदा प्रोक्ता सा पापनाशिनी ॥६॥

एकादश्याम् सिते पक्षे पुष्य ऋक्षन्तु यदा भवेत् ।
स उपोष्प अक्षय्य फल दा प्रोक्ता सा पाप नाशिनी ॥ ६ ॥

एकादशी द्वादशी या श्रवणेन च संयुता ।
विजया सा तिथिः प्रोक्ता भक्तानां विजयप्रदा ॥७॥

एकादशी द्वादशी या श्रवणेन च संयुता ।
विजया सा तिथिः प्रोक्ता भक्तानाम् विजय प्रदा ॥ ७ ॥

एषैव फाल्गुने मासि पुष्यर्क्षेण च संयुता ।
विजया प्रोच्यते सद्भिः कोटिकोटिगुणोत्तरा ॥८॥

एषा एव फाल्गुने मासि पुष्य ऋक्षेण च संयुता ।
विजया प्रोच्यते सद्भिः कोटि कोटि गुण उत्तरा ॥ ८ ॥

एकादश्यां विष्णुपूजा कार्या सर्वोपकारिणी ।
धनवान् पुत्रवान् लोके विष्णुलोके महीयते ॥९॥

एकादश्याम् विष्णु पूजा कार्या सर्व उपकारिणी ।
धनवान् पुत्रवान् लोके विष्णु लोके महीयते ॥ ९ ॥

॥ अध्यायः १८८ ॥

अग्निरुवाच ।
द्वादशीव्रतकं वक्ष्ये भुक्तिमुक्तिप्रदायकं ।
एकभक्तेन भक्तेन तथैवायाचितेन च ॥१॥

अग्निः उवाच ।
द्वादशीव्रतकम् वक्ष्ये भुक्ति मुक्ति प्रदायकम् ।
एक भक्तेन भक्तेन तथा एव अयाचितेन च ॥ १ ॥

उपवासेन भैक्ष्येण चैवं द्वादशिकव्रती ।
चैत्रे मासि सिते पक्षे द्वादश्यां मदनं हरिं ॥२॥

उपवासेन भैक्ष्येण च एवम् द्वादशिक व्रती ।
चैत्रे मासि सिते पक्षे द्वादश्याम् मदनम् हरिम् ॥ २ ॥

पूजयेद्भुक्तिमुक्त्यर्थी मदनद्वादशईव्रती ।
माघशुक्ले तु द्वादश्यां भीमद्वादशिकव्रती ॥३॥

पूजयेत् भुक्ति मुक्ति अर्थी मदन द्वादशईव्रती ।
माघ शुक्ले तु द्वादश्याम् भीम द्वादशिक व्रती ॥ ३ ॥

नमो नारायणायेति यजेद्विष्णुं स सर्वभाक् ।
फाल्गुने च सिते पक्षे गोविन्दद्वादशीव्रती ॥४॥

नमः नारायणाय इति यजेत् विष्णुम् स सर्व भाज् ।
फाल्गुने च सिते पक्षे गोविन्द द्वादशी व्रती ॥ ४ ॥

विशोकद्वादशीकारी यजेदाश्वयुजे हरिं ।
लवणं मार्गशीर्षे तु कृष्णमभ्यर्च्य यो नरः ॥५॥

विशोक द्वादशी कारी यजेत् आश्वयुजे हरिम् ।
लवणम् मार्गशीर्षे तु कृष्णम् अभ्यर्च्य यः नरः ॥ ५ ॥

ददाति शुक्लद्वादश्यां स सर्वरसदायकः ।
गोवत्सं पूजयेद्भाद्रे गोवत्सद्वादशीव्रती ॥६॥

ददाति शुक्ल द्वादश्यान् स सर्व रस दायकः ।
गो वत्सम् पूजयेत् भाद्रे गो वत्स द्वादशी व्रती ॥ ६ ॥

माध्यान्तु समतीतायां श्रवणेन तु संयुता ।
द्वादशी या भवेत्कृष्णा प्रोक्ता सा तिलद्वादशी ॥७॥

माध्यान्तु समतीतायाम् श्रवणेन तु संयुता ।
द्वादशी या भवेत् कृष्णा प्रोक्ता सा तिल द्वादशी ॥ ७ ॥

तिलैः स्नानन्तिलैर्होमो नैवेद्यन्तिलमोदकं ।
दीपश्च तिलतैलेन तथा देयं तिलोदकं ॥८॥

तिलैः स्नानन्तिलैः होमः नैवेद्यन् तिल मोदकम् ।
दीपः च तिल तैलेन तथा देयम् तिल उदकम् ॥ ८ ॥

तिलाश्च देया विप्रेभ्यः फलं होमोपवासतः ।
ॐ नमो भगवतेऽथो वासुदेवाय वै यजेत् ॥९॥

तिलाः च देया विप्रेभ्यः फलम् होम उपवासतः ।
आऊं नमः भगवते अथो वासुदेवाय वै यजेत् ॥ ९ ॥

सुकलः स्वर्गमाप्नोति षट्तिलद्वादशीव्रती ।
मनोरथद्वादशीकृत्फाल्गुने तु सितेऽर्चयेत् ॥१०॥

सुकलः स्वर्गम् आप्नोति षष् तिल द्वादशी व्रती ।
मनोरथ द्वादशीकृत् फाल्गुने तु सिते अर्चयेत् ॥ १० ॥

नामद्वादशीव्रतकृत्केशवाद्यैश्च नामभिः ।
वर्षं यजेद्धरिं स्वर्गी न भवेन्नारकी नरः ॥११॥

नाम द्वादशी व्रत कृत् केश वाद्यैः च नामभिः ।
वर्षम् यजेत् हरिम् स्वर्गी न भवेत् नारकी नरः ॥ ११ ॥

फाल्गुनस्य सितेऽभ्यर्च्य सुमतिद्वादशीव्रती ।
मासि भाद्रपदे शुक्ते अनन्तद्वादशीव्रती ॥१२॥

फाल्गुनस्य सिते अभ्यर्च्य सुमति द्वादशी व्रती ।
मासि भाद्रपदे शुक्ते अनन्त द्वादशी व्रती ॥ १२ ॥

अश्लेषर्क्षे तु मूले वा माघे कृष्णाय वै नमः ।
यजेत्तिलांश्च जुहुयात्तिलद्वादशीकृन्नरः ॥१३॥

अश्लेष ऋक्षे तु मूले वा माघे कृष्णाय वै नमः ।
यजेत् तिलान् च जुहुयात् तिल द्वादशी कृत् नरः ॥ १३ ॥

सुगतिद्वादशीकारी फाल्गुने तु सिते यजेत् ।
जय कृष्ण नमस्तुभ्यं वर्षं स्याद्भुक्तिमुक्तिगः ॥१४॥

सुगति द्वादशीकारी फाल्गुने तु सिते यजेत् ।
जय कृष्ण नमः तुभ्यम् वर्षम् स्यात् भुक्ति मुक्ति गः ॥ १४ ॥

॥ अध्यायः १८९ ॥

अग्निरुवाच ।
श्रवणाद्वादशीं वक्ष्ये मासि भाद्रपदे सिते ।
श्रवणेन युता श्रेष्ठा महती सा ह्युपोषिता ॥१॥

अग्निः उवाच ।
श्रवणात् वादशीम् वक्ष्ये मासि भाद्रपदे सिते ।
श्रवणेन युता श्रेष्ठा महती सा हि उपोषिता ॥ १ ॥

सङ्गमे सरितां स्नानाच्छ्रवणद्वादशोफलं ।
बुधश्रवणसंयुक्ता दानादौ सुमहाफला ॥२॥

सङ्गमे सरिताम् स्नानात् श्रवण द्वादशोफलम् ।
बुध श्रवण संयुक्ता दान आदौ सु महा फला ॥ २ ॥

निषिद्धमपि कर्तव्यन्त्रयोदश्यान्तु पारणं ।
द्वादृश्याञ्च निराहारो वामनं पूजयाम्यहं ॥३॥

निषिद्धम् अपि कर्तव्यन्त्रयोदश्य अन्तु पारणम् ।
द्वादृश्याञ्च निराहारः वामनम् पूजयामि अहम् ॥ ३ ॥

उदकुम्भे स्वर्णमयन्त्रयोदश्यान्तु पारणं ।
आवाहयाम्यहं विष्णुं वामनं शङ्खचक्रिणं ॥४॥

उद कुम्भे स्वर्णम् अयन्त्रयोदश्य अन्तु पारणम् ।
आवाहयामि अहम् विष्णुम् वामनम् शङ्ख चक्रिणम् ॥ ४ ॥

सितवस्त्रयुगच्छन्ने घटे सच्छत्रपादुके ।
स्नापयामि जलैः शुद्धैर्विष्णुं पञ्चामृतादिभिः ॥५॥

सित वस्त्र युग छन्ने घटे स छत्र पादुके ।
स्नापयामि जलैः शुद्धैः विष्णुम् पञ्चामृत आदिभिः ॥ ५ ॥

छत्रदण्डधरं विष्णुं वामनाय नमो नमः ।
अर्घ्यं ददामि देवेश अर्घ्यार्हाद्यैः सदार्चितः ॥६॥

छत्र दण्ड धरम् विष्णुम् वामनाय नमः नमः ।
अर्घ्यम् ददामि देवेश अर्घ्य अर्ह आद्यैः सदा अर्चितः ॥ ६ ॥

भुक्तिमुक्तिप्रजाकीर्तिसर्वैश्वर्ययुतं कुरु ।
वामनाय नमो गन्धं होमोऽनेनाष्टकं शतं ॥७॥

भुक्ति मुक्ति प्रजा कीर्ति सर्व ऐश्वर्य युतम् कुरु ।
वामनाय नमः गन्धम् होमः अनेन अष्टकम् शतम् ॥ ७ ॥

॥ॐ नमो वासुदेवाय शिरः सम्पूजयेद्धरेः ।
श्रीधराय मुखं तद्वत्कण्ठे कृष्णाय वै नमः ॥८॥

॥ om नमः वासुदेवाय शिरः सम्पूजयेत् हरेः ।
श्रीधराय मुखम् तद्वत् कण्ठे कृष्णाय वै नमः ॥ ८ ॥

नमः श्रीपतये वक्षो भुजो सर्वास्त्रधारिणे ।
व्यापकाय नमो नाभिं वामनाय नमः कटिं ॥९॥

नमः श्रीपतये वक्षः भुजः सर्व अस्त्र धारिणे ।
व्यापकाय नमः नाभिम् वामनाय नमः कटिम् ॥ ९ ॥

त्रैलोक्यजयकायेति मेढ्रं जङ्घे यजेद्धरेः ।
सर्वाधिपतये पादौ विष्णोः सर्वात्मने नमः ॥१०॥

त्रैलोक्य जय काय इति मेढ्रम् जङ्घे यजेत् हरेः ।
सर्व अधिपतये पादौ विष्णोः सर्व आत्मने नमः ॥ १० ॥

घृतपक्वञ्च नैवेद्यन्दद्याद्दध्योदनैर्घटान् ।
रात्रौ च जागरं कृत्वा प्रातः स्नात्वा च सङ्गमे ॥११॥

घृत पक्वञ्च नैवेद्यन् दद्यात् दधि ओदनैः घटान् ।
रात्रौ च जागरम् कृत्वा प्रातर् स्नात्वा च सङ्गमे ॥ ११ ॥

गन्धपुष्पादिभिः पूज्य वदेत्पुष्पाञ्जलिस्त्विदं ।
नमो नमस्ते गोविन्द बुधश्रवणसञ्ज्ञित ॥१२॥

गन्ध पुष्प आदिभिः पूज्य वदेत् पुष्प अञ्जलिः तु इदम् ।
नमः नमः ते गोविन्द बुध श्रवण सञ्ज्ञित ॥ १२ ॥

अघौघसङ्क्षयं कृत्वा सर्वसौख्यप्रदो भव ।
प्रीयतान्देव देवेश मम नित्यञ्जनार्दन ॥१३॥

अघ ओघ सङ्क्षयम् कृत्वा सर्व सौख्य प्रदः भव ।
प्रीयतान् देव देवेश मम नित्यञ्जनार्दन ॥ १३ ॥

वामनो बुद्धिदो दाता द्रव्यस्थो वामनः स्वयं ।
वामनः प्रतिगृह्णाति वामनो मे ददाति च ॥१४॥

वामनः बुद्धि दः दाता द्रव्य स्थः वामनः स्वयम् ।
वामनः प्रतिगृह्णाति वामनः मे ददाति च ॥ १४ ॥

द्रव्यस्थो वामनो नित्यं वामनाय नमो नमः ।
प्रदत्तदक्षिणो विप्रान् सम्भोज्यान्नं स्वयञ्चरेत् ॥१५॥

द्रव्य स्थः वामनः नित्यम् वामनाय नमः नमः ।
प्रदत्त दक्षिणः विप्रान् सम्भोज्य अन्नम् स्वयञ्चरेत् ॥ १५ ॥

॥ अध्यायः १९० ॥

अग्निरुवाच ।
अखण्डद्वादशीं वक्ष्ये व्रतसम्पूर्णताकृतं ।
मार्गशीर्षे सिते विष्णुं द्वादश्यां समुपोषितः ॥१॥

अग्निः उवाच ।
अखण्ड द्वादशीम् वक्ष्ये व्रत सम्पूर्ण ता कृतम् ।
मार्गशीर्षे सिते विष्णुम् द्वादश्याम् समुपोषितः ॥ १ ॥

पञ्चगव्यजले स्नातो यजेत्तत्प्राशनो व्रती ।
यवव्रीहियुतम्पात्रन्द्वादश्यां हि द्विजेऽर्पयेत् ॥२॥

पञ्चगव्य जले स्नातः यजेत् तद् प्राशनः व्रती ।
यव व्रीहि युतम् पात्रन्द्वादश्याम् हि द्विजे अर्पयेत् ॥ २ ॥

सप्तजन्मनि यत्किञ्चिन्मया खण्डं व्रतं कृतं ।
भगवंस्त्वत्प्रसादेन तदखण्डमिहास्तु मे ॥३॥

सप्त जन्मनि यत् किञ्चित् मया खण्डम् व्रतम् कृतम् ।
भगवन् त्वद् प्रसादेन तत् अखण्डम् इह अस्तु मे ॥ ३ ॥

यथाखण्डं जगत्सर्वं त्वमेव पुरुषोत्तम ।
तथाखिलान्यखण्डानि व्रतानि मम सन्तु वै ॥४॥

यथा खण्डम् जगत् सर्वम् त्वम् एव पुरुषोत्तम ।
तथा अखिलानि अखण्डानि व्रतानि मम सन्तु वै ॥ ४ ॥

एवमेवानुमासञ्च चातुर्मास्यो विधिः स्मृतः ।
अन्यच्चैत्रादिमासेषु शक्तुपात्राणि चार्पयेत् ॥५॥

एवम् एव अनुमासञ्च चातुर्मास्यः विधिः स्मृतः ।
अन्यत् चैत्र आदि मासेषु शक्तु पात्राणि च अर्पयेत् ॥ ५ ॥

श्रावणादिषु चारभ्य कार्त्तिकान्तेषु पारणं ।
सप्तजन्मसु वैकल्यं व्रतानां सफलं कृते ॥६॥

श्रावण आदिषु च आरभ्य कार्त्तिकान्तेषु पारणम् ।
सप्त जन्मसु वैकल्यम् व्रतानाम् सफलम् कृते ॥ ६ ॥

॥ अध्यायः १९१ ॥

अग्निरुवाच ।
त्रयोदशीव्रतानीह सर्वदानि वदामि ते ।
अनङ्गेन कृतामादौ वक्ष्येऽनङ्गत्रयोदशीं ॥१॥

अग्निः उवाच ।
त्रयोदशी व्रतानि इह सर्व दानि वदामि ते ।
अनङ्गेन कृताम् आदौ वक्ष्ये अनङ्ग त्रयोदशीम् ॥ १ ॥

त्रयोदश्यां मार्गशीर्षे शुक्लेऽनङ्गं हरं यजेत् ।
मधु सम्प्राशयेद्रात्रौ घृतहोमस्तिलाक्षतैः ॥२॥

त्रयोदश्याम् मार्गशीर्षे शुक्ले अनङ्गम् हरम् यजेत् ।
मधु सम्प्राशयेत् रात्रौ घृत होमः तिल अक्षतैः ॥ २ ॥

पौषे योगेश्वरं प्रार्च्य चन्दनाशी कृताहुतिः ।
महेश्वरं मौक्तिकाशी माघेऽभ्यर्च्य दिवं व्रजेत् ॥३॥

पौषे योगेश्वरम् प्रार्च्य चन्दन आशी कृत आहुतिः ।
महेश्वरम् मौक्तिक आशी माघे अभ्यर्च्य दिवम् व्रजेत् ॥ ३ ॥

काकोलं प्राश्य नीरं तु फाल्गुने पूजयेद्व्रती ।
कर्पूराशी स्वरूपं च चैत्रे सौभाग्यवान् भवेत् ॥४॥

काकोलम् प्राश्य नीरम् तु फाल्गुने पूजयेत् व्रती ।
कर्पूर आशी स्वरूपम् च चैत्रे सौभाग्यवान् भवेत् ॥ ४ ॥

महारूपन्तु वैशाखे यजेज्जातीफलाश्यपि ।
लवङ्गाशी ज्यैष्ठदिने प्रद्युम्नं पूजयेद्व्रती ॥५॥

महारूपन्तु वैशाखे यजेत् जातीफलाशी अपि ।
लवङ्ग आशी ज्यैष्ठ दिने प्रद्युम्नम् पूजयेत् व्रती ॥ ५ ॥

तिलोदाशी तथाषाढे उमाभर्तारमर्चयेत् ।
श्रावणे गन्धतोयाशी पूजयेच्छूलपाणिनं ॥६॥

तिलोदाशी तथा आषाढे उमा भर्तारम् अर्चयेत् ।
श्रावणे गन्ध तोय आशी पूजयेत् शूलपाणिनम् ॥ ६ ॥

सद्योजातं भाद्रपदे प्राशिता गुरुमर्चयेत् ।
सुवर्णवारि संप्राश्य आश्विने त्रिदशाधिपम् ॥७॥

सद्योजातम् भाद्रपदे प्राशिता गुरुम् अर्चयेत् ।
सुवर्ण वारि संप्राश्य आश्विने त्रिदशाधिपम् ॥ ७ ॥

विश्वेश्वरं कार्त्तिके तु मदनाशी यजेद्व्रती ।
शिवं हैमन्तु वर्षान्ते सञ्च्छाद्याम्रदलेन तु ॥८॥

विश्वेश्वरम् कार्त्तिके तु मदनाशी यजेत् व्रती ।
शिवम् हैमन्तु वर्ष अन्ते सञ्च्छाद्य आम्र दलेन तु ॥ ८ ॥

वस्त्रेण पूजयित्वा तु दद्याद्विप्राय गान्तथा ।
शयनञ्छत्रकलशान् पादुका रसभाजनम् ॥९॥

वस्त्रेण पूजयित्वा तु दद्यात् विप्राय गान् तथा ।
शयनन् शत्र कलशान् पादुका रस भाजनम् ॥ ९ ॥

त्रयोदश्यां सिते चैत्रे रतिप्रीतियुतं स्मरन् ।
अशोकाख्यं नगं लिख्य सिन्दूररजनीमुखैः ॥१०॥

त्रयोदश्याम् सिते चैत्रे रति प्रीति युतम् स्मरन् ।
अशोक आख्यम् नगम् लिख्य सिन्दूर रजनी मुखैः ॥ १० ॥

॥ अध्यायः १९२ ॥

अग्निरुवाच ।
व्रतं वक्ष्ये चतुर्दश्यां भुक्तिमुक्तिप्रदायकं ।
कार्त्तिके तु चतुर्दश्यां निराहारो यजेच्छिवम् ॥१॥

अग्निः उवाच ।
व्रतम् वक्ष्ये चतुर्दश्याम् भुक्ति मुक्ति प्रदायकम् ।
कार्त्तिके तु चतुर्दश्याम् निराहारः यजेत् शिवम् ॥ १ ॥

वर्षभोगधनायुष्मान् कुर्वन् शिवचतुर्दशीम् ।
मार्गशीर्षे सितेऽष्टाभ्यां तृतीयायां मुनिव्रतः ॥२॥

वर्ष भोग धन आयुष्मान् कुर्वन् शिव चतुर्दशीम् ।
मार्गशीर्षे सिते अष्टाभ्याम् तृतीयायाम् मुनि व्रतः ॥ २ ॥

द्वादश्यां वा चतुर्दश्यां फलाहारो यजेत्सुरं ।
त्यक्त्वा फलानि दद्यात्तु कुर्वन् फलचतुर्दशीं ॥३॥

द्वादश्याम् वा चतुर्दश्याम् फल आहारः यजेत् सुरम् ।
त्यक्त्वा फलानि दद्यात् तु कुर्वन् फल चतुर्दशीम् ॥ ३ ॥

चतुर्दश्यां मथाष्टम्यां पक्षयोः शुक्लकृष्णयोः ।
अनश्नन् पूजयेच्छम्भुं स्वर्ग्युभयचतुर्दशीं ॥४॥

चतुर्दश्याम् मथ अष्टम्याम् पक्षयोः शुक्ल कृष्णयोः ।
अनश्नन् पूजयेत् शम्भुम् स्वर्गि उभय चतुर्दशीम् ॥ ४ ॥

कृष्णाष्टम्यान्तु नक्तेन तथा कृष्णचतुर्दशीं ।
इह भोगानवाप्नोति परत्र च शुभाङ्गतिं ॥५॥

कृष्ण अष्टम्य अन्तु नक्तेन तथा कृष्ण चतुर्दशीम् ।
इह भोगान् अवाप्नोति परत्र च शुभ अङ्गतिम् ॥ ५ ॥

कार्तिके च चतुर्दश्यां कृष्णायां स्नानकृत्सुखी ।
आराधिते महेन्द्रे तु ध्वजाकारासु यष्टिषु ॥६॥

कार्तिके च चतुर्दश्याम् कृष्णायाम् स्नान कृत् सुखी ।
आराधिते महेन्द्रे तु ध्वज आकारासु यष्टिषु ॥ ६ ॥

ततः शुक्लचतुर्दश्यामनन्तं पूजयेद्धरिं ।
कृत्वादर्भमयं चैव वारिधानी समन्वितं ॥७॥

ततस् शुक्ल चतुर्दश्याम् अनन्तम् पूजयेत् हरिं ।
कृत्वा आदर्भ मयम् च एव वारिधानी समन्वितम् ॥ ७ ॥

शालिप्रस्थस्य पिष्टस्य पूपनाम्नः कृतस्य च ।
अर्धं विप्राय दातव्यमर्धमात्मनि योजयेत् ॥८॥

शालि प्रस्थस्य पिष्टस्य पूप नाम्नः कृतस्य च ।
अर्धम् विप्राय दातव्यम् अर्धम् आत्मनि योजयेत् ॥ ८ ॥

कर्तव्यं सरितां चान्ते कथां कृत्वा हरेरिति ।
अनन्तसंसारमहासमुद्रे मग्नान् समभ्युद्धर वासुदेव ॥९॥

कर्तव्यम् सरिताम् च अन्ते कथाम् कृत्वा हरेः इति ।
अनन्त संसार महा समुद्रे मग्नान् समभ्युद्धर वासुदेव ॥ ९ ॥

अनन्तरूपे विनियोजयस्व अनन्तरूपाय नमो नमस्ते ।
अनेन पूजयित्वाथ सूत्रं बद्धा तु मन्त्रितं ॥१०॥

अनन्त रूपे विनियोजयस्व अनन्त रूपाय नमः नमः ते ।
अनेन पूजयित्वा अथ सूत्रम् बद्धा तु मन्त्रितम् ॥ १० ॥

स्वके करे वा कण्ठे वा त्वनन्तव्रतकृत्सुखी ॥११॥

स्वके करे वा कण्ठे वा तु अनन्त व्रत कृत् सुखी ॥ ११ ॥

॥ अध्यायः १९३ ॥

शिवरात्रिव्रतम् ।
अग्निरुवाच ।
शिवरात्रिव्रतं वक्ष्ये भुक्तिमुक्तिप्रदं शृणु ।
माघफाल्गुनयोर्मध्ये कृष्णा या तु चतुर्दशी ॥१॥

शिवरात्रि व्रतम् ।
अग्निः उवाच ।
शिवरात्रि व्रतम् वक्ष्ये भुक्ति मुक्ति प्रदम् शृणु ।
माघ फाल्गुनयोः मध्ये कृष्णा या तु चतुर्दशी ॥ १ ॥

कामयुक्ता तु सोपोष्या कुर्वन् जागरणं व्रती ।
शिवरात्रिव्रतं कुर्वे चतुर्दश्यामभोजनं ॥२॥

काम युक्ता तु स उपोष्या कुर्वन् जागरणम् व्रती ।
शिवरात्रि व्रतम् कुर्वे चतुर्दश्याम् अभोजनम् ॥ २ ॥

रात्रिजागरणेनैव पूजयामि शिवं व्रती ।
आवाहयाम्यहं शम्भुं भुक्तिमुक्तिप्रदायकं ॥३॥

रात्रिजागरणेन एव पूजयामि शिवम् व्रती ।
आवाहयामि अहम् शम्भुम् भुक्ति मुक्ति प्रदायकम् ॥ ३ ॥

नरकार्णवकोत्तारनावं शिव नमोऽस्तु ते ।
नमः शिवाय शान्ताय प्रजाराज्यादिदायिने ॥४॥

नरक अर्णव क उत्तार नावम् शिव नमः अस्तु ते ।
नमः शिवाय शान्ताय प्रजा राज्य आदि दायिने ॥ ४ ॥

सौभाग्यारोग्यविद्यार्थस्वर्गमार्गप्रदायिने ।
धर्मन्देहि धनन्देहि कामभोगादि देहि मे ॥५॥

सौभाग्य आरोग्य विद्या अर्थ स्वर्ग मार्ग प्रदायिने ।
धर्मन् देहि धनन्देहि काम भोग आदि देहि मे ॥ ५ ॥

गुणकीर्तिसुखं देहि स्वर्गं मोक्षं च देहि मे ।
लुब्धकः प्राप्तवान् पुण्यं पापी सुन्दरसेनकः ॥६॥

गुण कीर्ति सुखम् देहि स्वर्गम् मोक्षम् च देहि मे ।
लुब्धकः प्राप्तवान् पुण्यम् पापी सुन्दर सेनकः ॥ ६ ॥

॥ अध्यायः १९४ ॥

अग्निरुवाच ।
अशोकपूर्णिमां वक्ष्ये भूधरं च भुवं यजेत् ।
फाल्गुन्यां सितपक्षायां वर्षं स्याद्भुक्तिमुक्तिभाक् ॥१॥

अग्निः उवाच ।
अशोक पूर्णिमाम् वक्ष्ये भूधरम् च भुवम् यजेत् ।
फाल्गुन्याम् सित पक्षायाम् वर्षम् स्यात् भुक्ति मुक्ति भाज् ॥ १ ॥

कार्त्तिक्यान्तु वृषोत्सर्गं कृत्वा नक्तं समाचरेत् ।
शैवं पदमवाप्नोति वृषव्रतमिदं परं ॥२॥

कार्त्तिक्यान्तु वृषोत्सर्गम् कृत्वा नक्तम् समाचरेत् ।
शैवम् पदम् अवाप्नोति वृषव्रतम् इदम् परम् ॥ २ ॥

पित्र्या यामावसी तस्यां पितॄणां दत्तमक्षयं ।
उपोष्याब्दं पितॄनिष्ट्वा निष्पापः स्वर्गमाप्नुयात् ॥३॥

पित्र्या यामावसी तस्याम् पितॄणाम् दत्तम् अक्षयम् ।
उपोष्य अब्दम् पितॄन् इष्ट्वा निष्पापः स्वर्गम् आप्नुयात् ॥ ३ ॥

पञ्चदश्यां च माघस्य पूज्याजं सर्वमाप्नुयात् ।
वक्ष्ये सावित्र्यमावास्याम्भुक्तिमुक्तिकरीं शुभां ॥४॥

पञ्चदश्याम् च माघस्य पूज्य आजम् सर्वम् आप्नुयात् ।
वक्ष्ये सावित्री अमावास्य अम्भुक्ति मुक्ति करीम् शुभाम् ॥ ४ ॥

पञ्चदश्यां व्रती ज्यैष्ठे वटमूले महासतीं ।
त्रिरात्रोपोषिता नारी सप्तधान्यैः प्रपूजयेत् ॥५॥

पञ्चदश्याम् व्रती ज्यैष्ठे वट मूले महासतीम् ।
त्रि रात्र उपोषिता नारी सप्तधान्यैः प्रपूजयेत् ॥ ५ ॥

प्ररूढैः कण्ठसूत्रैश्च रजन्यां कुङ्कुमादिभिः ।
वटावलम्बनं कृत्वा नृत्यगीतैः प्रभातके ॥६॥

प्ररूढैः कण्ठ सूत्रैः च रजन्याम् कुङ्कुम आदिभिः ।
वट अवलम्बनम् कृत्वा नृत्य गीतैः प्रभातके ॥ ६ ॥

नमः सावित्र्यै सत्यवते नैवेद्यं चार्पयेद्द्विजे ।
वेश्म गत्वा द्विजान् भोज्य स्वयं भुक्त्वा विसर्जयेत् ॥७॥

नमः सावित्र्यै सत्यवते नैवेद्यम् च अर्पयेत् द्विजे ।
वेश्म गत्वा द्विजान् भोज्य स्वयम् भुक्त्वा विसर्जयेत् ॥ ७ ॥

सावित्री प्रीयतां देवी सौभाग्यादिकमाप्नुयात् ॥८॥

सावित्री प्रीयताम् देवी सौभाग्य आदिकम् आप्नुयात् ॥ ८ ॥

॥ अध्यायः १९५ ॥

वारव्रतानि ।
अग्निरुवाच ।
वारव्रतानि वक्ष्यामि भुक्तिमुक्तिप्रदानि हि ।
करं पुनर्वसुः सूर्ये स्नाने सर्वौषधी शुभा ॥१॥

वार व्रतानि ।
अग्निः उवाच ।
वार व्रतानि वक्ष्यामि भुक्ति मुक्ति प्रदानि हि ।
करम् पुनर्वसुः सूर्ये स्नाने सर्व ओषधी शुभा ॥ १ ॥

श्राध्हौ चादित्यवारे तु सप्तजन्मस्वरोगभाक् ।
सङ्क्रान्तौ सूर्यवारो यः सोऽर्कस्य हृदयः शुभः ॥२॥

श्राध्हौ च आदित्य वारे तु सप्त जन्म स्व रोग भाज् ।
सङ्क्रान्तौ सूर्यवारः यः सः अर्कस्य हृदयः शुभः ॥ २ ॥

कृत्वा हस्ते सूर्यवारं नक्तेनाब्दं स सर्वभाक् ।
चित्राभसोमवाराणि सप्त कृत्वा सुखी भवेत् ॥३॥

कृत्वा हस्ते सूर्यवारम् नक्तेन अब्दम् स सर्व भाज् ।
चित्र आभ सोम वाराणि सप्त कृत्वा सुखी भवेत् ॥ ३ ॥

स्वात्यां गृहीत्वा चाङ्गारं सप्तनक्त्यार्तिवर्जितः ।
विशाखायां बुधं गृह्य सप्तनक्ती ग्रहार्तिनुत् ॥४॥

स्वात्याम् गृहीत्वा च अङ्गारम् सप्त नक्ति आर्ति वर्जितः ।
विशाखायाम् बुधम् गृह्य सप्त नक्ती ग्रह आर्ति नुद् ॥ ४ ॥

अनुराधे देवगुरुं सप्तनक्ती ग्रहार्तिनुत् ।
शुक्रं ज्येष्ठासु सङ्गृह्य सप्तनक्ती ग्रहार्तिनुत् ॥५॥

अनुराधे देव गुरुम् सप्त नक्ती ग्रह आर्ति नुद् ।
शुक्रम् ज्येष्ठासु सङ्गृह्य सप्त नक्ती ग्रह आर्ति नुद् ॥ ५ ॥

मूले शनैश्चरं गृह्य सप्तनक्ती ग्रहार्तिनुत् ॥६॥

मूले शनैश्चरम् गृह्य सप्त नक्ती ग्रह आर्ति नुद् ॥ ६ ॥

॥ अध्यायः १९६ ॥

नक्षत्रव्रतानि ।
अग्निरुवाच ।
नक्षत्रव्रतकं वक्ष्ये भे हरिः पूजितोऽर्थदः ।
नक्षत्रपुरुषं चादौ चैत्रमासे हरिं यजेत् ॥१॥

नक्षत्र व्रतानि ।
अग्निः उवाच ।
नक्षत्र व्रतकम् वक्ष्ये भे हरिः पूजितः अर्थ दः ।
नक्षत्र पुरुषम् च आदौ चैत्र मासे हरिम् यजेत् ॥ १ ॥

मूले पादौ यजेज्जङ्घे रोहिणीस्वर्चयेद्धरिं ।
जानुनी चाश्विनीयोगे आषाढासूरुसञ्ज्ञके ॥२॥

मूले पादौ यजेत् जङ्घे रोहिणीसु अर्चयेत् हरिम् ।
जानुनी च आश्विनी योगे आषाढा सूरु सञ्ज्ञके ॥ २ ॥

मेढ्रं पूर्वोत्तरास्वेव कटिं वै कृत्तिकासु च ।
पार्श्वे भाद्रपदाभ्यान्तु कुक्षिं वै रेवतीषु च ॥३॥

मेढ्रम् पूर्व उत्तरासु एव कटिम् वै कृत्तिकासु च ।
पार्श्वे भाद्रपद अभ्यान्तु कुक्षिम् वै रेवतीषु च ॥ ३ ॥

स्तनौ चैवानुराधासु धनिष्ठासु च पृष्ठकं ।
भुजौ पूज्यौ विशाखासु पुनर्वस्वङ्गुलीर्यजेत् ॥४॥

स्तनौ च एव अनुराधासु धनिष्ठासु च पृष्ठकम् ।
भुजौ पूज्यौ विशाखासु पुनर्वसु अङ्गुलीः यजेत् ॥ ४ ॥

अश्लेषासु नखान् पूज्य कण्ठं ज्येष्ठासु पूजयेत् ।
श्रोत्रे विष्णोश्च श्रवणे मुखं पुष्ये हरेर्यजेत् ॥५॥

अश्लेषासु नखान् पूज्य कण्ठम् ज्येष्ठासु पूजयेत् ।
श्रोत्रे विष्णोः च श्रवणे मुखम् पुष्ये हरेः यजेत् ॥ ५ ॥

यजेत्स्वातिषु दन्ताग्रमास्यं वारुणतोऽर्चयेत् ।
मघासु नसां नयने मृगशीर्षे ललाटकं ॥६॥

यजेत् स्वातिषु दन्त अग्रम् आस्यम् वारुणतः अर्चयेत् ।
मघासु नसाम् नयने मृगशीर्षे ललाटकम् ॥ ६ ॥

चित्रासु चार्द्रासु कचानब्दान्ते स्वर्णकं हरिं ।
गुडपूर्णे घटेऽभ्यर्च्य शय्यागोर्थादि दक्षिणा ॥७॥

चित्रासु च आर्द्रासु कचानब्द अन्ते स्वर्णकम् हरिम् ।
गुड पूर्णे घटे अभ्यर्च्य शय्या गोर्थ आदि दक्षिणा ॥ ७ ॥

नक्षत्रपुरुषो विष्णुः पूजनीयः शिवात्मकः ।
शाम्भवायनीयव्रतकृन्मासभे पूजयेद्धरिं ॥८॥

नक्षत्र पुरुषः विष्णुः पूजनीयः शिव आत्मकः ।
शाम्भवायनीय व्रत कृत् मासभे पूजयेत् हरिं ॥ ८ ॥

कार्त्तिके कृत्तिकायां च मृगशीर्षे मृगास्यके ।
नामभिः केशवाद्यैस्तु अच्युताय नमोऽपि वा ॥९॥

कार्त्तिके कृत्तिकायाम् च मृगशीर्षे मृग आस्यके ।
नामभिः केशव आद्यैः तु अच्युताय नमः अपि वा ॥ ९ ॥

कार्त्तिके कृत्तिकाभेऽह्नि मासनक्षत्रगं हरिं ।
शाम्भवायनीयव्रतकं करिष्ये भुक्तिमुक्तिदं ॥१०॥

कार्त्तिके कृत्तिका आभे अह्नि मास नक्षत्र गम् हरिम् ।
शाम्भवायनीय व्रतकम् करिष्ये भुक्ति मुक्ति दम् ॥ १० ॥

केशवादि महामूर्तिमच्युतं सर्वदायकं ।
आवाहयाम्यहन्देवमायुरारोग्यवृद्धिदं ॥११॥

केशव आदि महा मूर्तिम् अच्युतम् सर्व दायकम् ।
आवाहयामि अहन् देवम् आयुः आरोग्य वृद्धि दम् ॥ ११ ॥

कार्त्तिकादौ सकासारमन्नं मासचतुष्टयं ।
फाल्गुनादौ च कुशरमाषाढादौ च पायसं ॥१२॥

कार्त्तिक आदौ स कासारम् अन्नम् मास चतुष्टयम् ।
फाल्गुन आदौ च कुशरम् आषाढा आदौ च पायसम् ॥ १२ ॥

देवाय ब्राह्मणेभ्यश्च नक्तन्नैवेद्यमाशयेत् ।
पञ्चगव्यजलेस्नातस्तस्यैव प्राशनाच्छुचिः ॥१३॥

देवाय ब्राह्मणेभ्यः च नक्तन् नैवेद्यम् आशयेत् ।
पञ्चगव्य जलेस्नातः तस्य एव प्राशनात् शुचिः ॥ १३ ॥

अर्वाग्विसर्जनाद्द्रव्यं नैवेद्यं सर्वमुच्यते ।
विसर्जिते जगन्नाथे निर्माल्यन्भवति क्षणात् ॥१४॥

अर्वाक् विसर्जनात् द्रव्यम् नैवेद्यम् सर्वम् उच्यते ।
विसर्जिते जगन्नाथे निर्माल्यन् भवति क्षणात् ॥ १४ ॥

नमो नमस्तेऽच्युत मे क्षयोस्तु पापस्य वृद्धिं समुपैतु पुण्यं ।
ऐश्वर्यवित्तादि सदाक्षयं मे क्षयञ्च मा सन्ततिरभ्यपैतु ॥१५॥

नमः नमः ते अच्युत मे क्षयोः तु पापस्य वृद्धिम् समुपैतु पुण्यम् ।
ऐश्वर्य वित्त आदि सदा अक्षयम् मे क्षयञ्च मा सन्ततिः अभ्यपैतु ॥ १५ ॥

यथाच्युतस्त्वम्परतः परस्तात्स ब्रह्मभूतः परतः परात्मन् ।
तथाच्युतं त्वं कुरु वाञ्छितं मे मया कृतम्पापहराप्रमेय ॥१६॥

यथा अच्युतः तु अम्परतः परस्तात् स ब्रह्म भूतः परतस् पर आत्मन् ।
तथा अच्युतम् त्वम् कुरु वाञ्छितम् मे मया कृतम् पाप हर अप्रमेय ॥ १६ ॥

अच्युतानन्द गोविन्द प्रसीद यदभीप्सितं ।
अक्षयं माममेयात्मन् कुरुष्व पुरुषोत्तम ॥१७॥

अच्युत आनन्द गोविन्द प्रसीद यत् अभीप्सितम् ।
अक्षयम् माम् अमेय आत्मन् कुरुष्व पुरुषोत्तम ॥ १७ ॥

सप्त वर्षाणि सम्पूज्य भुक्तिमुक्तिमवापुनुयात् ।
अनन्तव्रतमाख्यास्ये नक्षत्रव्रतकेर्थदं ॥१८॥

सप्त वर्षाणि सम्पूज्य भुक्ति मुक्तिम् अवापुनुयात् ।
अनन्त व्रतम् आख्यास्ये नक्षत्र व्रत केर्थ दम् ॥ १८ ॥

मार्गशीर्षे मृगशिरे गोमूत्राशो यजेद्धरिं ।
अनन्तं सर्वकामानामनन्तो भगवान् फलं ॥१९॥

मार्गशीर्षे मृगशिरे गो मूत्र आशो यजेत् हरिम् ।
अनन्तम् सर्व कामानाम् अनन्तः भगवान् फलम् ॥ १९ ॥

ददात्यनन्तञ्च पुनस्तदेवान्यत्र जन्मनि ।
अनन्तपुण्योपचयङ्करोत्येतन्महाव्रतं ॥२०॥

ददाति अनन्तञ्च पुनर् तत् एव अन्यत्र जन्मनि ।
अनन्त पुण्य उपचयङ्करोति एतत् महा व्रतम् ॥ २० ॥

यथाभिलषितप्राप्तिं करोत्यक्षयमेव च ।
पादादि पूज्य नक्ते तु भुञ्जीयात्तैलवर्जितं ॥२१॥

यथा अभिलषित प्राप्तिम् करोति अक्षयम् एव च ।
पाद आदि पूज्य नक्ते तु भुञ्जीयात् तैल वर्जितम् ॥ २१ ॥

घृतेनानन्तमुद्दिश्य होमो मासचतुष्टयं ।
चैत्रादौ शालिना होमः पयसा श्रावणादिषु ॥२२॥

घृतेन अनन्तम् उद्दिश्य होमः मास चतुष्टयम् ।
चैत्र आदौ शालिना होमः पयसा श्रावण आदिषु ॥ २२ ॥

मान्धाताभूद्युवनाश्वादनन्तव्रतकात्सुतः ॥२३॥

मान्धाता अभूत् युवन अश्वात् अनन्त व्रतकात् सुतः ॥ २३ ॥

॥ अध्यायः १९७ ॥

दिवसव्रतानि ।
अग्निरुवाच ।
दिवसव्रतकं वक्ष्ये ह्यादौ धेनुव्रतं वदे ।
यश्चोभयमुखीन्दद्यात्प्रभूतकनकान्वितां ॥१॥

दिवस व्रतानि ।
अग्निः उवाच ।
दिवस व्रतकम् वक्ष्ये हि आदौ धेनु व्रतम् वदे ।
यः च उभय मुखी इन्दद्यात् प्रभूत कनक अन्विताम् ॥ १ ॥

दिनं पयोव्रतस्तिष्ठेत्स याति परसम्पदं ।
त्र्यहं पयोव्रतं कृत्वा काञ्चनं कल्पपादपं ॥२॥

दिनम् पयोव्रतः तिष्ठेत् स याति पर सम्पदम् ।
त्रि अहम् पयः व्रतम् कृत्वा काञ्चनम् कल्प पादपम् ॥ २ ॥

दत्वा ब्रह्मपदं याति कल्पवृक्षप्रदं स्मृतं ।
दद्याद्विंशत्पलादूर्ध्वं महीङ्कृत्वा तु काञ्चनीं ॥३॥

दत्वा ब्रह्म पदम् याति कल्पवृक्ष प्रदम् स्मृतम् ।
दद्यात् विंशत् पलात् ऊर्ध्वम् महीङ् कृत्वा तु काञ्चनीम् ॥ ३ ॥

दिनं पयोव्रतस्तिष्ठेद्रुद्रगः स्याद्दिवाव्रती ।
पक्षे पक्षे त्रिरात्रन्तु भक्तेनैकेन यः क्षपेत् ॥४॥

दिनम् पयोव्रतः तिष्ठेत् रुद्र गः स्यात् दिवाव्रती ।
पक्षे पक्षे त्रिरात्रन्तु भक्तेन एकेन यः क्षपेत् ॥ ४ ॥

विपुलं धनमाप्नोति त्रिरात्रव्रतकृद्दिनं ।
मासे मासे त्रिरात्राशी एकभक्ती गणेशतां ॥५॥

विपुलम् धनम् आप्नोति त्रि रात्र व्रत कृत् दिनम् ।
मासे मासे त्रि रात्र आशी एक भक्ती गणेशताम् ॥ ५ ॥

यस्त्रिरात्रव्रतं कुर्यात्समुहिश्य जनार्दनं ।
कुलानां शतमादाय स याति भवनं हरेः ॥६॥

यः त्रि रात्र व्रतम् कुर्यात् समुहिश्य जनार्दनम् ।
कुलानाम् शतम् आदाय स याति भवनम् हरेः ॥ ६ ॥

नवम्याञ्च सिते पक्षे नरो मार्गशिरस्यथ ।
प्रारभेत त्रिरात्राणां व्रतन्तु विधिवद्व्रती ॥७॥

नवम्याञ्च सिते पक्षे नरः मार्गशिरसि अथ ।
प्रारभेत त्रि रात्राणाम् व्रतन्तु विधिवत् व्रती ॥ ७ ॥

ॐ नमो वासुदेवाय सहस्रं वा शतं जपेत् ।
अष्टम्यामेकभक्ताशी दिनत्रयमुपावसेत् ॥८॥

आऊं नमः वासुदेवाय सहस्रम् वा शतम् जपेत् ।
अष्टम्याम् एक भक्त आशी दिन त्रयम् उपावसेत् ॥ ८ ॥

द्वादश्यां पूजयेद्विष्णुं कार्त्तिके कारयेद्व्रतं ।
विप्रान् सम्भोज्य वस्त्राणि शयनान्यासनानि च ॥९॥

द्वादश्याम् पूजयेत् विष्णुम् कार्त्तिके कारयेत् व्रतम् ।
विप्रान् सम्भोज्य वस्त्राणि शयनानि आसनानि च ॥ ९ ॥

छत्रोपवीतपात्राणि ददेत्सम्प्रार्थयेद्द्विजान् ।
व्रतोऽस्मिन् दुष्करे चापि विकलं यदभून्मम ॥१०॥

छत्र उपवीत पात्राणि ददेत् सम्प्रार्थयेत् द्विजान् ।
व्रतः अस्मिन् दुष्करे च अपि विकलम् यत् अभूत् मम ॥ १० ॥

भवद्भिस्तदनुज्ञातं परिपूर्णं भवत्विति ।
भुक्तभोगो व्रजेद्विष्णुं त्रिरात्रव्रतकत्रती ॥११॥

भवद्भिः तद् अनुज्ञातम् परिपूर्णम् भवतु इति ।
भुक्त भोगः व्रजेत् विष्णुम् त्रि रात्र व्रतक त्रती ॥ ११ ॥

कार्त्तिकव्रतकं वक्ष्ये भुक्तिमुक्तिप्रदायकं ।
दशम्यां पञ्चगव्याशो एकादश्यामुपोषितः ॥१२॥

कार्त्तिकव्रतकम् वक्ष्ये भुक्ति मुक्ति प्रदायकम् ।
दशम्याम् पञ्चगव्य आशः एकादश्याम् उपोषितः ॥ १२ ॥

कार्त्तिकस्य सितेऽभ्यर्च्य विष्णुं देवविमानगः ।
चैत्रे त्रिरात्रं नक्ताशी अजापञ्चप्रदः सुखी ॥१३॥

कार्त्तिकस्य सिते अभ्यर्च्य विष्णुम् देव विमान गः ।
चैत्रे त्रि रात्रम् नक्त आशी अजा पञ्च प्रदः सुखी ॥ १३ ॥

त्रिरात्रं पयसः पानमुपवासपरस्त्र्यहं ।
षष्ठ्यादि कार्त्तिके शुक्रे कृच्छ्रो माहेन्द्र उच्यते ॥१४॥

त्रि रात्रम् पयसः पानम् उपवास परः त्रि अहम् ।
षष्ठी आदि कार्त्तिके शुक्रे कृच्छ्रः माहेन्द्र उच्यते ॥ १४ ॥

पञ्चरात्रं पयः पीत्वा दध्याहारो ह्युपोषितः ।
एकादश्यां कार्त्तिके तु कृच्छ्रोऽयं भास्करोर्थदः ॥१५॥

पञ्च रात्रम् पयः पीत्वा दधि आहारः हि उपोषितः ।
एकादश्याम् कार्त्तिके तु कृच्छ्रः अयम् भास्करोर्थ दः ॥ १५ ॥

यवागूं यावकं शाकं दधि क्षीरं घृतं जलं ।
पञ्चम्यादि सिते पक्षे कृच्छ्रः शान्तपनः स्मृतः ॥१६॥

यवागूम् यावकम् शाकम् दधि क्षीरम् घृतम् जलम् ।
पञ्चमी आदि सिते पक्षे कृच्छ्रः शान्तपनः स्मृतः ॥ १६ ॥

॥ अध्यायः १९८ ॥

मासव्रतानि ।
अग्निरुवाच ।
मासव्रतकमाख्यास्ये भुक्तिमुक्तिप्रदायकं ।
आषाढादिचतुर्मासमभ्यङ्गं वर्जयेत्सुधीः ॥१॥

मास व्रतानि ।
अग्निः उवाच ।
मास व्रतकम् आख्यास्ये भुक्ति मुक्ति प्रदायकम् ।
आषाढ आदि चतुर् मासम् अभ्यङ्गम् वर्जयेत् सुधीः ॥ १ ॥

वैशाखे पुष्पलवणन्त्यक्त्वा गोदो नृपो भवेत् ।
गोदो मासोपवासी च भीमव्रतकरो हरिः ॥२॥

वैशाखे पुष्प लवणन्त्यक्त्वा गो दः नृपः भवेत् ।
गो दः मास उपवासी च भीम व्रत करः हरिः ॥ २ ॥

आषाढादिचतुर्मासं प्रातःस्नायी च विष्णुगः ।
माघे मास्यथ चैत्रे वा गुडधेनुप्रदो भवेत् ॥३॥

आषाढ आदि चतुर् मासम् प्रातःस्नायी च विष्णु गः ।
माघे मासि अथ चैत्रे वा गुडधेनु प्रदः भवेत् ॥ ३ ॥

गुडव्रतस्तृतीयायां गौरीशः स्यान्महाव्रती ।
मार्गशीर्षादिमासेषु नक्तकृद्विष्णुलोकभाक् ॥४॥

गुड व्रतः तृतीयायाम् गौरीशः स्यात् महाव्रती ।
मार्गशीर्ष आदि मासेषु नक्त कृत् विष्णु लोक भाज् ॥ ४ ॥

एकभक्तव्रती तद्वद्द्वादशीव्रतकं पृठक् ।
फलव्रती चतुर्मासं फलं त्यक्त्वा प्रदापयेत् ॥५॥

एक भक्त व्रती तद्वत् द्वादशीव्रतकम् पृठक् ।
फल व्रती चतुर् मासम् फलम् त्यक्त्वा प्रदापयेत् ॥ ५ ॥

श्रावणादिचतुर्मासं व्रतैः सर्वं लभेद्व्रती ।
आषाढस्य सिते पक्षे एकादश्यामुपोषितः ॥६॥

श्रावण आदि चतुर् मासम् व्रतैः सर्वम् लभेत् व्रती ।
आषाढस्य सिते पक्षे एकादश्याम् उपोषितः ॥ ६ ॥

चातुर्मास्यव्रतानान्तु कुर्वीत परिकल्पनं ।
आषाढ्याञ्चाथ सङ्क्रान्तौ कर्कटस्य हरिं यजेत् ॥७॥

चातुर्मास्य व्रतानान्तु कुर्वीत परिकल्पनम् ।
आषाढ्याञ्चाथ सङ्क्रान्तौ कर्कटस्य हरिम् यजेत् ॥ ७ ॥

इदं व्रतं मया देव गृहीतं पुरतस्तव ।
निर्विघ्नां सिद्धिमायातु प्रसन्ने त्वयि केशव ॥८॥

इदम् व्रतम् मया देव गृहीतम् पुरतस् तव ।
निर्विघ्नाम् सिद्धिम् आयातु प्रसन्ने त्वयि केशव ॥ ८ ॥

गृहीतेऽस्मिन् व्रते देव यद्यपूर्णे म्रिये ह्यहं ।
तन्मे भवतु सम्पूर्णं त्वत्प्रसादाज्जनार्दन ॥९॥

गृहीते अस्मिन् व्रते देव यदि अपूर्णे म्रिये हि अहम् ।
तत् मे भवतु सम्पूर्णम् त्वद् प्रसादात् जनार्दन ॥ ९ ॥

मांसादि त्यक्त्वा विप्रः स्यात्तैलत्यागी हरिं यजेत् ।
एकान्तरोपवासी च त्रिरात्रं विष्णुलोकभाक् ॥१०॥

मांस आदि त्यक्त्वा विप्रः स्यात् तैल त्यागी हरिम् यजेत् ।
एकान्तर उपवासी च त्रि रात्रम् विष्णु लोक भाज् ॥ १० ॥

चान्द्रायणी विष्णुलोकी मौनी स्यान्मुक्तिभाजनं ।
प्राजापत्यव्रती स्वर्गी शक्तुयावकभक्षकः ॥११॥

चान्द्रायणी विष्णु लोकी मौनी स्यात् मुक्ति भाजनम् ।
प्राजापत्य व्रती स्वर्गी शक्तुयावक भक्षकः ॥ ११ ॥

गुग्धाद्याहारवान् स्वर्गी पञ्चगव्याम्बुभ्क्तथा ।
शाकमूलफलाहारी नरो विष्णुपुरीं व्रजेत् ॥१२॥

गुग्ध आदि आहारवान् स्वर्गी पञ्चगव्य अम्बुभ्क्तथा ।
शाक मूल फल आहारी नरः विष्णु पुरीम् व्रजेत् ॥ १२ ॥

मांसवर्जी यवाहारो रसवर्जी हरिं व्रजेत् ।
कौमुदव्रतमाख्यास्ये आश्विने समुपोषितः ॥१३॥

मांस वर्जी यव आहारः रस वर्जी हरिम् व्रजेत् ।
कौमुद व्रतम् आख्यास्ये आश्विने समुपोषितः ॥ १३ ॥

द्वादश्यां पूजयेद्विष्णुं प्रलिप्याब्जोत्पलादिभिः ।
घृतेन तिलतैलेन दीपनैवेद्यमर्पयेत् ॥१४॥

द्वादश्याम् पूजयेत् विष्णुम् प्रलिप्य अब्ज उत्पल आदिभिः ।
घृतेन तिल तैलेन दीप नैवेद्यम् अर्पयेत् ॥ १४ ॥

ॐ नमो वासुदेवाय मालत्या मालया यजेत् ।
धर्मकामार्थमोक्षांश्च प्राप्नुयात्कौमुदव्रती ॥१५॥

आऊं नमः वासुदेवाय मालत्या मालया यजेत् ।
धर्म काम अर्थ मोक्षान् च प्राप्नुयात् कौमुद व्रती ॥ १५ ॥

॥ अध्यायः १९९ ॥

नानाव्रतानि ।
अग्निरुवाच ।
ऋतुव्रतान्त्यहं वक्ष्ये भुक्तिमुक्तिप्रदानि ते ।
इन्धनानि तु यो दद्याद्वर्षादिचतुरो ह्यृतून् ॥१॥

नाना व्रतानि ।
अग्निः उवाच ।
ऋतु व्रत अन्ति अहम् वक्ष्ये भुक्ति मुक्ति प्रदानि ते ।
इन्धनानि तु यः दद्यात् वर्ष आदि चतुरः हि ऋतून् ॥ १ ॥

घृतधेनुप्रदश्चान्ते ब्राह्मणोऽग्निव्रती भवेत् ।
कृत्वा मौनन्तु सन्ध्यायां मासान्ते घृतकुम्भदः ॥२॥

घृत धेनु प्रदः च अन्ते ब्राह्मणः अग्निव्रती भवेत् ।
कृत्वा मौनन्तु सन्ध्यायाम् मास अन्ते घृत कुम्भ दः ॥ २ ॥

तिलघण्टावस्त्रदाता सुखी सारस्वतव्रती ।
पञ्चामृतेन स्नपनं कृत्वाब्दं धेनुदो नृपः ॥३॥

तिल घण्टा वस्त्र दाता सुखी सारस्वत व्रती ।
पञ्चामृतेन स्नपनम् कृत्वा अब्दम् धेनु दः नृपः ॥ ३ ॥

एकादश्यान्तु नक्ताशी चैत्रे भक्तं निवेदयेत् ।
हैमं विष्णोः पदं याति मासन्ते विष्णुसद्व्रती ॥४॥

एकादश्यान्तु नक्त आशी चैत्रे भक्तम् निवेदयेत् ।
हैमम् विष्णोः पदम् याति मासन्ते विष्णु सत् व्रती ॥ ४ ॥

पायसाशी गोयुगदः श्रीभाग्देवीव्रती भवेत् ।
निवेद्य पितृदेवेभ्यो यो भुङ्क्ते स भवेन्नृपः ॥५॥

पायस आशी गो युग दः श्री भाग्देवी व्रती भवेत् ।
निवेद्य पितृ देवेभ्यः यः भुङ्क्ते स भवेत् नृपः ॥ ५ ॥

वर्षव्रतानि चोक्तानि सङ्क्रान्तिव्रतकं वदे ।
सङ्क्रान्तौ स्वर्गलोकी स्याद्रात्रिजागरणान्नरः ॥६॥

वर्ष व्रतानि च उक्तानि सङ्क्रान्ति व्रतकम् वदे ।
सङ्क्रान्तौ स्वर्ग लोकी स्यात् रात्रि जागरणात् नरः ॥ ६ ॥

अमावास्यां तु सङ्क्रान्तौ शिवार्कयजनात्तथा ।
उत्तरे त्वयने चाज्यप्रस्थस्नानेन केशवे ॥७॥

अमावास्याम् तु सङ्क्रान्तौ शिव अर्क यजनात् तथा ।
उत्तरे तु अयने च आज्य प्रस्थ स्नानेन केशवे ॥ ७ ॥

द्वात्रिंशत्पलमानेन सर्वपापैः प्रमुच्यते ।
घृतक्षीरादिना स्नाप्य प्राप्नोति विषुवादिषु ॥८॥

द्वात्रिंशत् पल मानेन सर्व पापैः प्रमुच्यते ।
घृत क्षीर आदिना स्नाप्य प्राप्नोति विषुव आदिषु ॥ ८ ॥

स्त्रीणामुमाव्रतं श्रीदं तृतीयास्वष्टमीषु च ।
गौरीं महेश्वरं चापि यजेत्सौभाग्यमाप्नुयात् ॥९॥

स्त्रीणाम् उमा व्रतम् श्रीदम् तृतीयासु अष्टमीषु च ।
गौरीम् महेश्वरम् च अपि यजेत् सौभाग्यम् आप्नुयात् ॥ ९ ॥

उमामहेश्वरौ प्रार्च्य अवियोगादि चाप्नुयात् ।
मूलव्रतकरी स्त्री च उमेशव्रतकारिणी ॥१०॥

उमा महेश्वरौ प्रार्च्य अवियोग आदि च आप्नुयात् ।
मूलव्रत करी स्त्री च उमा ईश व्रत कारिणी ॥ १० ॥

॥ अध्यायः २०० ॥

अग्निरुवाच ।
दीपदानव्रतं वक्ष्ये भुक्तिमुक्तिप्रदायकं ।
देवद्विजातिकगृहे दीपदोऽब्दं स सर्वभाक् ॥१॥

अग्निः उवाच ।
दीप दान व्रतम् वक्ष्ये भुक्ति मुक्ति प्रदायकम् ।
देव द्विजातिक गृहे दीप दः अब्दम् स सर्व भाज् ॥ १ ॥

चतुर्मासं विष्णुलोकी कार्त्तिके स्वर्गलोक्यपि ।
दीपदानात्परं नास्ति न भूतं न भविष्यति ॥२॥

चतुर् मासम् विष्णु लोकी कार्त्तिके स्वर्ग लोकी अपि ।
दीप दानात् परम् न अस्ति न भूतम् न भविष्यति ॥ २ ॥

दीपेनायुष्यचक्षुष्मान्दीपाल्लक्ष्मीसुतादिकं ।
सौभाग्यं दीपदः प्राप्य स्वर्गलोके महीयते ॥३॥

दीपेन आयुष्य चक्षुष्मान् दीपात् लक्ष्मी सुत आदिकम् ।
सौभाग्यम् दीप दः प्राप्य स्वर्ग लोके महीयते ॥ ३ ॥

विदर्भराजदुहिता ललिता दीपदात्मभाक् ।
चारुधर्मक्ष्मापपत्नी शतभार्याधिकाभवत् ॥४॥

विदर्भ राज दुहिता ललिता दीपत् आत्म भाज् ।
चारु धर्म क्ष्माप पत्नी शत भार्या अधिका अभवत् ॥ ४ ॥

ददौ दीपसहस्रं सा विष्णोरायतने सती ।
पृष्टा सा दीपमाहात्म्यं सपत्नीभ्य उवाच ह ॥५॥

ददौ दीप सहस्रम् सा विष्णोः आयतने सती ।
पृष्टा सा दीप माहात्म्यम् सपत्नीभ्य उवाच ह ॥ ५ ॥

ललितोवाच ।
सौवीरराजस्य पुरा मैत्रेयोऽभूत्पुरोहितः ।
तेन चायतनं विष्णोः कारितं देविकातटे ॥६॥

ललिता उवाच ।
सौवीर राजस्य पुरा मैत्रेयः अभूत् पुरोहितः ।
तेन च आयतनम् विष्णोः कारितम् देविका तटे ॥ ६ ॥

कार्त्तिके दीपकस्तेन दत्तः सम्प्रेरितो मया ।
वक्त्रप्रान्तेन नश्यन्त्या मार्जारस्य तदा भयात् ॥७॥

कार्त्तिके दीपकः तेन दत्तः सम्प्रेरितः मया ।
वक्त्र प्रान्तेन नश्यन्त्या मार्जारस्य तदा भयात् ॥ ७ ॥

निर्वाणवान् प्रदीप्तोऽभूद्वर्त्या मूषिकया तदा ।
मृता राजात्मजा जाता राजपत्नी शताधिका ॥८॥

निर्वाणवान् प्रदीप्तः अभूत् वर्त्या मूषिकया तदा ।
मृता राजा आत्मजा जाता राज पत्नी शत अधिका ॥ ८ ॥

असङ्कल्पितमप्यस्य प्रेरणं यत्कृतं मया ।
विष्ण्वायतनदीपस्य तस्येदं भुज्यते फलं ॥९॥

असङ्कल्पितम् अपि अस्य प्रेरणम् यद् कृतम् मया ।
विष्णु आयतन दीपस्य तस्य इदम् भुज्यते फलम् ॥ ९ ॥

जातिस्मरा ह्यतो दीपान् प्रयच्छामि त्वहर्निशं ।
एकदश्यां दीपदो वै विमाने दिवि मोदते ॥१०॥

जातिस्मरा हि अतस् दीपान् प्रयच्छामि तु अहर्निशम् ।
एकदश्याम् दीप दः वै विमाने दिवि मोदते ॥ १० ॥

जायते दीपहर्ता तु मूको वा जड एव च ।
अन्धे तमसि दुष्पारे नरके पतते किल ॥११॥

जायते दीप हर्ता तु मूकः वा जड एव च ।
अन्धे तमसि दुष्पारे नरके पतते किल ॥ ११ ॥

विक्रोशमानांश्च नरान् यमकिङ्कराहतान् ।
विलापैरलमत्रापि किं वो विलपिते फलं ॥१२॥

विक्रोशमानान् च नरान् यम किङ्कर आहतान् ।
विलापैः अलम् अत्र अपि किम् वः विलपिते फलम् ॥ १२ ॥

यदा प्रमादिभिः पूर्वमत्यन्तसमुपेक्षितः ।
जन्तुर्जन्मसहस्रेभ्यो ह्येकस्मिन्मानुषो यदि ॥१३॥

यदा प्रमादिभिः पूर्वम् अत्यन्त समुपेक्षितः ।
जन्तुः जन्म सहस्रेभ्यः हि एकस्मिन् मानुषः यदि ॥ १३ ॥

तत्राप्यतिविमूढात्मा किं भोगानभिधावति ।
स्वहितं विषयास्वादैः क्रन्दनं तदिहागतं ॥१४॥

तत्र अपि अति विमूढ आत्मा किम् भोगान् अभिधावति ।
स्व हितम् विषय आस्वादैः क्रन्दनम् तत् इह आगतम् ॥ १४ ॥

भुज्यते च कृतं पूर्वमेतत्किं वो न चिन्तितं ।
परस्त्रीषु कुचाभ्यङ्गं प्रीतये दुःखदं हि वः ॥१५॥

भुज्यते च कृतम् पूर्वम् एतत् किम् वः न चिन्तितम् ।
पर स्त्रीषु कुच अभ्यङ्गम् प्रीतये दुःख दम् हि वः ॥ १५ ॥

मुहूर्तविषयास्वादोऽनेककोट्यब्ददुःखदः ।
परस्त्रीहारि यद्गीतं हा मातः किं विलप्यते ॥१६॥

मुहूर्त विषय आस्वादः अनेक कोटि अब्द दुःख दः ।
पर स्त्री हारि यद् गीतम् हा मातर् किम् विलप्यते ॥ १६ ॥

कोऽतिभारो हरेर्नाम्नि जिह्वया परिकीर्तने ।
वर्तितैलेऽल्पमूल्येऽपि यदग्निर्लभ्यते सदा ॥१७॥

कः अति भारः हरेः नाम्नि जिह्वया परिकीर्तने ।
वर्ति तैले अल्प मूल्ये अपि यत् अग्निः लभ्यते सदा ॥ १७ ॥

दानाशक्तैर्हरेर्दीपो हृतस्तद्वोऽस्ति दुःखदं ।
इदानीं किं विलापेन सहध्वं यदुपागतं ॥१८॥

दान अशक्तैः हरेः दीपः हृतः तत् वः अस्ति दुःख दम् ।
इदानीम् किम् विलापेन सहध्वम् यत् उपागतम् ॥ १८ ॥

अग्निरुवाच ।
ललितोक्तञ्च ताः श्रुत्वा दीपदानाद्दिवं ययुः ।
तस्माद्दीपप्रदानेन व्रतानामधिकं फलं ॥१९॥

अग्निः उवाच ।
ललित उक्तञ्च ताः श्रुत्वा दीप दानात् दिवम् ययुः ।
तस्मात् दीप प्रदानेन व्रतानाम् अधिकम् फलम् ॥ १९ ॥