
॥ अध्यायः ००१ ॥

श्रियं सरस्वतीं गौरीं गणेशं स्कन्दमीश्वरम् ।
ब्रह्माणं वह्निमिन्द्रादीन् वासुदेवं नमाम्यहम् ॥ १ ॥

श्रियम् सरस्वतीम् गौरीम् गणेशम् स्कन्दम् ईश्वरम् ।
ब्रह्माणम् वह्निम् इन्द्र आदीन् वासुदेवम् नमामि अहम् ॥ १ ॥

नैमिषे हरिमीजाना ऋषयः शौनकादयः ।
तीर्थयात्राप्रसङ्गेन स्वागतं सूतमब्रुवन् ॥ २ ॥

नैमिषे हरिमीजाना ऋषयः शौनक आदयः ।
तीर्थ यात्रा प्रसङ्गेन स्वागतम् सूतम् अब्रुवन् ॥ २ ॥

ऋषय ऊचुः ।

सूत त्वं पूजितोऽस्माभिः सारात्सारं वदस्व नः ।
येन विज्ञानमात्रेणसर्व्वज्ञत्वं प्रजायते ॥ ३ ॥

ऋषय ऊचुः ।

सूत त्वम् पूजितः अस्माभिः सारात् सारम् वदस्व नः ।
येन विज्ञान मात्रेण सर्व्वज्ञ त्वम् प्रजायते ॥ ३ ॥

सूत उवाच ।

सारात्सारो हि भगवान् विष्णुः सर्गादिकृद्विभुः ।
ब्रह्माहमस्मि तं ज्ञात्वा सर्व्वज्ञात्वं प्रजायते ॥ ४ ॥

सूत उवाच ।

सारात् सारः हि भगवान् विष्णुः सर्ग आदि कृत् विभुः ।
ब्रह्मा अहम् अस्मि तम् ज्ञात्वा सर्वु अज्ञा त्वम् प्रजायते ॥ ४ ॥

द्वे ब्रह्मणी वेदितव्ये शब्दब्रह्म परं च यत् ।
द्वे विद्ये वेदितव्ये हि इति चाथर्वणी श्रुतिः ॥ ५ ॥

द्वे ब्रह्मणी वेदितव्ये शब्दब्रह्म परम् च यत् ।
द्वे विद्ये वेदितव्ये हि इति च आथर्वणी श्रुतिः ॥ ५ ॥

अहं शुक्रश्च पैलाद्या गत्वा वदरिकाश्रमम् ।
व्यासं नत्वा पृष्टवन्तः सोऽस्मान् सारमथाब्रवीत् ॥ ६ ॥

अहम् शुक्रः च पैलाद्या गत्वा वदरिकाश्रमम् ।
व्यासम् नत्वा पृष्टवन्तः सः अस्मान् सारम् अथ अब्रवीत् ॥ ६ ॥

व्यास उवाच ।

शुकाद्यैः श्रृणु सूत त्वं वशिष्ठो मां यथाऽब्रवीत् ।
ब्रह्मसारं हि पृच्छन्तं मुनिभिश्च परात्परम् ॥ ७ ॥

व्यास उवाच ।

शुक आद्यैः श्रृणु सूत त्वम् वशिष्ठः माम् यथा अब्रवीत् ।
ब्रह्मसारम् हि पृच्छन्तम् मुनिभिः च परात्परम् ॥ ७ ॥

वसिष्ठ उवाच ।

द्वैविध्यं ब्रह्मा वक्ष्यामि श्रृणु व्यासाखिलानुगम् ।
यथाऽग्निर्मां पुरा प्राह मुनिभिर्दैवतैः सह ॥ ८ ॥

वसिष्ठ उवाच ।

द्वैविध्यम् ब्रह्मा वक्ष्यामि श्रृणु व्यास अखिल अनुगम् ।
यथा अग्निः माम् पुरा प्राह मुनिभिः दैवतैः सह ॥ ८ ॥

पुराणं परमाग्नेयं ब्रह्मविद्याक्षरं परम् ।
ऋग्वेदाद्यपरं ब्रह्म सर्वदेवसुखावहम् ॥ ९ ॥

पुराणम् परम आग्नेयम् ब्रह्म विद्या अक्षरम् परम् ।
ऋग्वेद आदि अपरम् ब्रह्म सर्व देव सुख आवहम् ॥ ९ ॥

अग्निनोक्तं पुराणं यदाग्नेयं ब्रह्मसम्मितम् ।
भुक्तिमुक्तिप्रदं दिव्यं पठतां श्रृण्वतां नृणाम् ॥ १० ॥

अग्निना उक्तम् पुराणम् यत् आ आग्नेयम् ब्रह्म सम्मितम् ।
भुक्ति मुक्ति प्रदम् दिव्यम् पठताम् श्रृण्वताम् नृणाम् ॥ १० ॥

कालाग्निरूपिणम् विष्णुं ज्योतिर्ब्रह्म परात्परम् ।
मुनिभिः पृष्टवान् देवं पूजितं ज्ञानकर्मभिः ॥ ११ ॥

कालाग्नि रूपिणम् विष्णुम् ज्योतिः ब्रह्म परात्परम् ।
मुनिभिः पृष्टवान् देवम् पूजितम् ज्ञान कर्मभिः ॥ ११ ॥

वसिष्ठ उवाच ।

संसारसागरोत्तारनावं ब्रह्मेश्वरं वेद ।
विद्यासारं यद्विदित्वा सर्वज्ञो जायते नरः ॥ १२ ॥

वसिष्ठ उवाच ।

संसार सागर उत्तार नावम् ब्रह्मेश्वरम् वेद ।
विद्या सारम् यत् विदित्वा सर्वज्ञः जायते नरः ॥ १२ ॥

अग्निरुवाच ।

विष्णुः कालाग्निरुद्रोऽहं विद्यासारं वदामि ते ।
विद्यासारं पुराणं यत्सर्वं सर्वस्य कारणम् ॥ १३ ॥

अग्निः उवाच ।

विष्णुः कालाग्नि रुद्रः अहम् विद्या सारम् वदामि ते ।
विद्या सारम् पुराणम् यत् सर्वम् सर्वस्य कारणम् ॥ १३ ॥

सर्गस्य प्रतिसर्गस्य वंशमन्वन्तरस्य च ।
वंशानुचरितादेश्च मत्स्यकूर्म्मादिरूपधृक् ॥ १४ ॥

सर्गस्य प्रतिसर्गस्य वंश मन्वन्तरस्य च ।
वंशानुचरित आदेः च मत्स्य कूर्म्म आदि रूपधृक् ॥ १४ ॥

द्वे विद्ये भगवान् विष्णुः परा चैवापरा च ह ।
ऋग्यजुः सामाथर्वाख्या वेदाङ्गानि च षड् द्विज ॥ १५ ॥

द्वे विद्ये भगवान् विष्णुः परा च एव अपरा च ह ।
ऋच् यजुः साम अथर्वा आख्या वेदाङ्गानि च षष् द्विज ॥ १५ ॥

शिक्षा कल्पो व्याकरणं निरुक्तं ज्योतिषाङ्गतिः ।
छन्दोऽभिधानं मीमांसा धर्म्मशास्त्रं पुराणकम् ॥ १६ ॥

शिक्षा कल्पः व्याकरणम् निरुक्तम् ज्योतिषा अङ्गतिः ।
छन्दः अभिधानम् मीमांसा धर्म्म शास्त्रम् पुराणकम् ॥ १६ ॥

न्यायवैद्यकगान्धर्वं धनुर्वेदोऽर्थशास्त्रकम् ।
अपरेयं परा विद्या यया ब्रह्माभिगम्यते ॥ १७ ॥

न्याय वैद्यक गान्धर्वम् धनुर्वेदः अर्थशास्त्रकम् ।
अपरेयम् परा विद्या यया ब्रह्म अभिगम्यते ॥ १७ ॥

यत्तददृश्ययमग्राह्यमगोत्रचरणं ध्रुवम् ।
विष्णुनोक्तं यथा मह्यं देवेभ्यो ब्रह्मणा पुरा ।
तथा ते कथयिष्यामि हेतुं मत्स्यादिरूपिणम् ॥ १८ ॥

यत् तत् अदृश्ययम् अग्राह्यम् अगोत्र चरणम् ध्रुवम् ।
विष्णुना उक्तम् यथा मह्यम् देवेभ्यः ब्रह्मणा पुरा ।
तथा ते कथयिष्यामि हेतुम् मत्स्य आदि रूपिणम् ॥ १८ ॥

॥ अध्यायः ००२ ॥

वसिष्ठ उवाच ।

मत्स्यादिरूपिणं विष्णुं ब्रूहि सर्गादिकारणम् ।
पुराणं ब्रह्म चाग्नेयं यथा विष्णोः पुरा श्रुतम् ॥ १ ॥

वसिष्ठ उवाच ।

मत्स्य आदि रूपिणम् विष्णुम् ब्रूहि सर्ग आदि कारणम् ।
पुराणम् ब्रह्म च आग्नेयम् यथा विष्णोः पुरा श्रुतम् ॥ १ ॥

अग्निरुवाच ।

मत्स्यावतारं वक्ष्येऽहं वसिष्ठ श्रृणु वै हरेः ।
अवतारक्रिया दुष्टनष्ट्यै सत्पालनाय हि ॥ २ ॥

अग्निः उवाच ।

मत्स्य अवतारम् वक्ष्ये अहम् वसिष्ठ श्रृणु वै हरेः ।
अवतार क्रिया दुष्ट नष्ट्यै सत् पालनाय हि ॥ २ ॥

आसीदतीतकल्पान्ते ब्राह्मो नैमित्तिको लयः ।
समुद्रोपप्लुतास्तत्र लोका भूरादिका मुने ॥ ३ ॥

आसीत् अतीत कल्प अन्ते ब्राह्मः नैमित्तिकः लयः ।
समुद्र उपप्लुताः तत्र लोका भूः आदिका मुने ॥ ३ ॥

मनुर्वैवस्वतस्तेपे तपो वै भुक्तिमुक्तये ।
एकदा कृतमालायां कुर्वतो जलतर्पणम् ॥ ४ ॥

मनुः वैवस्वतः तेपे तपः वै भुक्ति मुक्तये ।
एकदा कृतमालायाम् कुर्वतः जल तर्पणम् ॥ ४ ॥

तस्याञ्चल्युदके मत्स्यः स्वल्प एकोऽभ्यपद्यत ।
क्षेप्तुकामं जले प्राह न मां क्षिप नरोत्तम ॥ ५ ॥

तस्य अञ्चली उदके मत्स्यः सु अल्प एकः अभ्यपद्यत ।
क्षेप्तु कामम् जले प्राह न माम् क्षिप नरोत्तम ॥ ५ ॥

ग्राहादिभ्यो भयं मेऽद्यतच्छ्रुत्वा कलशेऽक्षिपत् ।
स तु वृद्धः पुनर्मत्स्यः प्राह तं देहि मे बृहत् ॥ ६ ॥

ग्राह आदिभ्यः भयम् मे अद्यतत् श्रुत्वा कलशे अक्षिपत् ।
स तु वृद्धः पुनर् मत्स्यः प्राह तम् देहि मे बृहत् ॥ ६ ॥

स्थानमेतद्वचः श्रुत्वा राजाऽथोदञ्चनेऽक्षिपत् ।
तत्र वृद्धोऽब्रवीद् भूपं पृथु देहि पदं मनो ॥ ७ ॥

स्थानम् एतत् वचः श्रुत्वा राजा अथ उदञ्चने अक्षिपत् ।
तत्र वृद्धः अब्रवीत् भूपम् पृथु देहि पदम् मनः ॥ ७ ॥

सरोवरे पुनः क्षिप्तो ववृधे तत्प्रमाणवान् ।
ऊचे देहि बृहत् स्थानप्राक्षिपच्चाम्बुधौ ततः ॥ ८ ॥

सरोवरे पुनर् क्षिप्तः ववृधे तद् प्रमाणवान् ।
ऊचे देहि बृहत् स्थान प्राक्षिपत् च अम्बुधौ ततस् ॥ ८ ॥

लक्षयोजनविस्तीर्णः क्षणमात्रेण सोऽभवत् ।
मत्स्यं तमद्भुतं दृष्ट्वा विस्मितः प्राव्रवीन् मनुः ॥ ९ ॥

लक्ष योजन विस्तीर्णः क्षण मात्रेण सः अभवत् ।
मत्स्यम् तम् अद्भुतम् दृष्ट्वा विस्मितः प्राव्रवीन् मनुः ॥ ९ ॥

को भवान्ननु वै विष्णुः नारायण नमोऽस्तुते ।
मायया मोहयसि मां किमर्थं त्वं जनार्दन ॥ १० ॥

कः भवान् ननु वै विष्णुः नारायण नमः अस्तुते ।
मायया मोहयसि माम् किमर्थम् त्वम् जनार्दन ॥ १० ॥

मनुनोक्तोऽब्रवीन्मत्स्यो मनुं वै पालने रतम् ।
अवतीर्णो भवायास्य जगतो दुष्टनष्टये ॥ ११ ॥

मनुना उक्तः अब्रवीत् मत्स्यः मनुम् वै पालने रतम् ।
अवतीर्णः भवाय अस्य जगतः दुष्ट नष्टये ॥ ११ ॥

सप्तमे दिवसे त्वव्धिः प्लावयिप्यति वै जगत् ।
उपस्थितायां नावि त्वं बीजादीनि विधाय च ॥ १२ ॥

सप्तमे दिवसे तु अव्धिः प्लावयिप्यति वै जगत् ।
उपस्थितायाम् नावि त्वम् बीज आदीनि विधाय च ॥ १२ ॥

सप्तर्षिभिः परिवृतो निशां ब्राह्मीं चरिष्यसि ।
उपस्थितस्य मे श्रृङ्गे निबध्नीहि महाहिना ॥ १३ ॥

सप्तर्षिभिः परिवृतः निशाम् ब्राह्मीम् चरिष्यसि ।
उपस्थितस्य मे श्रृङ्गे निबध्नीहि महा अहिना ॥ १३ ॥

इत्युक्त्वान्तर्दृधे मत्स्यो मनुः कालप्रतीक्षकः ।
स्थितः समुद्र उद्वेले नावमारुरुहे तदा ॥ १४ ॥

इति उक्त्वा अन्तर् दृधे मत्स्यः मनुः काल प्रतीक्षकः ।
स्थितः समुद्र उद्वेले नावम् आरुरुहे तदा ॥ १४ ॥

एकश्रृङ्गधरो मत्स्यो हैमो नियुतयोजनः ।
नालम्बबन्ध तच्छृङ्गे मत्स्याख्यं च पुराणकम् ॥ १५ ॥

एक श्रृङ्ग धरः मत्स्यः हैम उ नियुत योजनः ।
न आलम्ब बन्ध तद् शृङ्गे मत्स्य आख्यम् च पुराणकम् ॥ १५ ॥

शुश्राव मत्स्यात्पापघ्नं संस्तुवन् स्तुतिभिश्च तम् ।
ब्रह्मवेदप्रहर्त्तारं हयग्रीवञ्च दानवम् ॥ १६ ॥

शुश्राव मत्स्यात् पाप घ्नम् संस्तुवन् स्तुतिभिः च तम् ।
ब्रह्म वेद प्रहर्त्तारम् हयग्रीवञ्च दानवम् ॥ १६ ॥

अवधीद् वेदमन्त्नाद्यान् पालयामास केशवः ।
प्राप्ते कल्पेऽथ बाराहे कूर्म्मरूपोऽभवद्धरिः ॥ १७ ॥

अवधीत् वेद मन्त्न आद्यान् पालयामास केशवः ।
प्राप्ते कल्पे अथ बाराहे कूर्म्म रूपः अभवत् हरिः ॥ १७ ॥

॥ अध्यायः ००३ ॥

अग्निरुवाच ।
वक्ष्ये कूर्मावतारञ्च श्रुत्वा पापप्रणाशनम् ।
पुरा देवासुरे युद्धे दैत्यैर्देवाः पराजिताः ॥ १ ॥

अग्निः उवाच ।
वक्ष्ये कूर्म अवतारञ्च श्रुत्वा पाप प्रणाशनम् ।
पुरा देव असुरे युद्धे दैत्यैः देवाः पराजिताः ॥ १ ॥

दुर्वाससश्च शापेन निश्रीकाश्चाभवंस्तदा ।
स्तुत्वा क्षीराब्धिगं विष्णुमूचुः पालय चासुरात् ॥ २ ॥

दुर्वाससः च शापेन निश्रीकाः च अभवन् तदा ।
स्तुत्वा क्षीराब्धि गम् विष्णुम् ऊचुः पालय च असुरात् ॥ २ ॥

ब्रह्मादिकान् हरिः प्राह सन्धिं कुर्वन्तु चासुरैः ।
क्षीराब्धिमथनार्थं हि अमृतार्थं श्रियेऽसुराः ॥ ३ ॥

ब्रह्म आदिकान् हरिः प्राह सन्धिम् कुर्वन्तु च असुरैः ।
क्षीराब्धि मथन अर्थम् हि अमृत अर्थम् श्रिये असुराः ॥ ३ ॥

अरयोऽपि हि सन्धेयाः सति कार्यार्थगौरवे ।
युष्मानमृतभाजो हि कारयामि न दानवान् ॥ ४ ॥

अरयः अपि हि सन्धेयाः सति कार्य अर्थ गौरवे ।
युष्मान् अमृत भाजः हि कारयामि न दानवान् ॥ ४ ॥

मन्थानं मन्दरं कृत्वा नेत्रं कृत्वा तु वासुकिम् ।
क्षीराब्धिं मत्सहायेन निर्मथध्वमतन्द्रिताः ॥ ५ ॥

मन्थानम् मन्दरम् कृत्वा नेत्रम् कृत्वा तु वासुकिम् ।
क्षीराब्धिम् मद् सहायेन निर्मथध्वम तन्द्रिताः ॥ ५ ॥

विष्णूक्तां संविदं कृत्वा दैत्यैः क्षीराब्धिमागताः ।
ततो मथितुमारब्धाः यतः पुच्छन्ततः सुराः ॥ ६ ॥

विष्णु उक्ताम् संविदम् कृत्वा दैत्यैः क्षीराब्धिम् आगताः ।
ततस् मथितुम् आरब्धाः यतस् पुच्छन्ततः सुराः ॥ ६ ॥

फणिनिःश्वाससन्तप्ता हरिणाप्यायिताः सुराः ।
मथ्यमानेऽर्णवे सोऽद्रिरनाधारो ह्यपोऽविशत् ॥ ७ ॥

फणि निःश्वास सन्तप्ता हरिण आप्यायिताः सुराः ।
मथ्यमाने अर्णवे सः अद्रिः अनाधारः हि अपः अविशत् ॥ ७ ॥

कूर्मरूपं समास्थाय दध्रे विष्णुश्च मन्दरम् ।
क्षीराब्धेर्मथ्यमानाच्च विषं हालाहलं ह्यभूत् ॥ ८ ॥

कूर्म रूपम् समास्थाय दध्रे विष्णुः च मन्दरम् ।
क्षीराब्धेः मथ्यमानात् च विषम् हालाहलम् हि अभूत् ॥ ८ ॥

हरेण धारितं कण्ठे नीलकण्ठस्ततोऽभवत् ।
ततोऽभूद्वारुणी देवी पारिजातस्तु कौस्तुभः ॥ ९ ॥

हरेण धारितम् कण्ठे नीलकण्ठः ततस् अभवत् ।
ततस् अभूत् वारुणी देवी पारिजातः तु कौस्तुभः ॥ ९ ॥

गावश्चाप्सरसो दिव्या लक्ष्मीर्देवी हरिङ्गता ।
पश्यन्तः सर्वदेवास्तां स्तुवन्तः सश्रियोऽभवन् ॥ १० ॥

गावः च अप्सरसः दिव्या लक्ष्मीः देवी हरिङ्ग ता ।
पश्यन्तः सर्व देवाः ताम् स्तुवन्तः स श्रियः अभवन् ॥ १० ॥

ततो धन्वन्तरिर्विष्णुरायुर्वेदप्रवर्तकः ।
बिभ्रत्कमण्डलुम्पूर्णममृतेन समुत्थितः ॥ ११ ॥

ततस् धन्वन्तरिः विष्णुः आयुर्वेद प्रवर्तकः ।
बिभ्रत् कमण्ड लुम्पूर्णम् अमृतेन समुत्थितः ॥ ११ ॥

अमृतं तत्कराद्दैत्या सुरेभ्योऽर्धं प्रदाय च ।
गृहीत्वा जग्मुर्जन्माद्या विष्णुः स्त्रीरूपधृक्ततः ॥ १२ ॥

अमृतम् तद् करात् दैत्या सुरेभ्यः अर्धम् प्रदाय च ।
गृहीत्वा जग्मुः जन्म आद्या विष्णुः स्त्री रूप धृक्ततस् ॥ १२ ॥

तां दृष्ट्वा रूपसम्पन्नां दैत्याः प्रोचुर्विमोहिताः ।
भव भार्यामृतं गृह्य पाययास्मान् वरानने ॥ १३ ॥

ताम् दृष्ट्वा रूप सम्पन्नाम् दैत्याः प्रोचुः विमोहिताः ।
भव भार्या अमृतम् गृह्य पायय अस्मान् वरानने ॥ १३ ॥

तथेत्युक्त्वा हरिस्तेभ्यो गृहीत्वापाययत्सुरान् ।
चन्द्ररूपधरो राहुः पिबंश्चार्केन्दुनार्पितः ॥ १४ ॥

तथा इति उक्त्वा हरिः तेभ्यः गृहीत्वा अपाययत् सुरान् ।
चन्द्र रूप धरः राहुः पिबन् च अर्क इन्दुन अर्पितः ॥ १४ ॥

हरिणाप्यरिणा च्छिन्नं स राहुस्तच्छिरः पृथक् ।
कृपयामरतान्नीतं वरदं हरिमब्रवीत् ॥ १५ ॥

हरिणा अपि अरिणा च्छिन्नम् स राहुः तद् शिरः पृथक् ।
कृपया अमरतान् नीतम् वर दम् हरिम् अब्रवीत् ॥ १५ ॥

राहुर्मत्तस्तु चन्द्रार्कौ प्राप्स्येते ग्रहणं ग्रहः ।
तस्मिन् काले च यद्दानं दास्यन्ते स्यात्तदक्षयं ॥ १६ ॥

राहुः मत्तः तु चन्द्र अर्कौ प्राप्स्येते ग्रहणम् ग्रहः ।
तस्मिन् काले च यत् दानम् दास्यन्ते स्यात् तत् अक्षयम् ॥ १६ ॥

तथेत्याहाथ तं विष्णुस्ततः सर्वैः सहामरैः ।
स्त्रीरूपं सम्परित्यज्य हरेणोक्तः प्रदर्शय ॥ १७ ॥

तथा इति आह अथ तम् विष्णुः ततस् सर्वैः सह अमरैः ।
स्त्री रूपम् सम्परित्यज्य हरेण उक्तः प्रदर्शय ॥ १७ ॥

दर्शयामास रुद्राय स्त्रीरूपं भगवान् हरिः ।
मायया मोहितः शम्भुः गौरीं त्यक्त्वा स्त्रियं गतः ॥ १८ ॥

दर्शयामास रुद्राय स्त्री रूपम् भगवान् हरिः ।
मायया मोहितः शम्भुः गौरीम् त्यक्त्वा स्त्रियम् गतः ॥ १८ ॥

नग्न उन्मत्तरूपोऽभूत्स्त्रियः केशानधारयत् ।
अगाद्विमुच्य केशान् स्त्री अन्वधावच्च ताङ्गताम् ॥ १९ ॥

नग्न उन्मत्त रूपः अभूत् स्त्रियः केशान् अधारयत् ।
अगात् विमुच्य केशान् स्त्री अन्वधावत् च ताङ्गताम् ॥ १९ ॥

स्खलितं तस्य वीर्यं कौ यत्र यत्र हरस्य हि ।
तत्र तत्राभवत्क्षेत्रं लिङ्गानां कनकस्य च ॥ २० ॥

स्खलितम् तस्य वीर्यम् कौ यत्र यत्र हरस्य हि ।
तत्र तत्र अभवत् क्षेत्रम् लिङ्गानाम् कनकस्य च ॥ २० ॥

मायेयमिति तां ज्ञात्वा स्वरूपस्थोऽभवद्धरः ।
शिवमाह हरी रुद्र जिता माया त्वया हि मे ॥ २१ ॥

माया इयम् इति ताम् ज्ञात्वा स्वरूप स्थः अभवत् हरः ।
शिवम् आह हरी रुद्र जिता माया त्वया हि मे ॥ २१ ॥

न जेतुमेनां शक्तो मे त्वदृतेऽन्यः पुमान् भुवि ।
अप्राप्याथामृतं दैत्या देवैर्युद्धे निपातिताः ।
त्रिदिवस्थाः सुराश्चासन् यः पठेत्त्रिदिवं व्रजेत् ॥ २२ ॥

न जेतुम् एनाम् शक्तः मे त्वद् ऋते अन्यः पुमान् भुवि ।
अप्राप्य अथ अमृतम् दैत्या देवैः युद्धे निपातिताः ।
त्रिदिव स्थाः सुराः च आसन् यः पठेत् त्रिदिवम् व्रजेत् ॥ २२ ॥

॥ अध्यायः ००४ ॥

अग्निरुवाच ।
अवतारं वराहस्य वक्ष्येऽहं पापनाशनम् ।
हिरण्याक्षोऽसुरेशोऽभूद् देवान् जित्वा दिवि स्थितः ॥ १ ॥

अग्निः उवाच ।
अवतारम् वराहस्य वक्ष्ये अहम् पाप नाशनम् ।
हिरण्याक्षः असुर ईशः अभूत् देवान् जित्वा दिवि स्थितः ॥ १ ॥

देवैर्गत्वा स्तुतो विष्णुर्यज्ञरूपो वराहकः ।
अभूत् तं दानवं हत्वा दैत्यैः साकञ्च कण्टकम् ॥ २ ॥

देवैः गत्वा स्तुतः विष्णुः यज्ञ रूपः वराहकः ।
अभूत् तम् दानवम् हत्वा दैत्यैः साकञ्च कण्टकम् ॥ २ ॥

धर्मदेवादिरक्षाकृतं ततः सोऽन्तर्द्दधे हरिः ।
हिरण्याक्षस्य वै भ्राता हिरण्यकशिपुस्तथा ॥ ३ ॥

धर्म देव आदि रक्षा कृतम् ततस् सः अन्तर्द्दधे हरिः ।
हिरण्याक्षस्य वै भ्राता हिरण्यकशिपुः तथा ॥ ३ ॥

जितदेवयज्ञभागः सर्वदेवाधिकारकृत् ।
नारसिंहवपुः कृत्वा तं जघान सुरैः सह ॥ ४ ॥

जित देव यज्ञ भागः सर्व देव अधिकार कृत् ।
नारसिंह वपुः कृत्वा तम् जघान सुरैः सह ॥ ४ ॥

स्वपदस्थान् सुरांश्चक्रे नारसिंहः सुरैः स्तुतः ।
देवासुरे पुरा युद्धे बलिप्रभृतिभिः सुराः ॥ ५ ॥

स्व पद स्थान् सुरान् चक्रे नारसिंहः सुरैः स्तुतः ।
देव असुरे पुरा युद्धे बलि प्रभृतिभिः सुराः ॥ ५ ॥

जिताः स्वर्गात्परिभ्रप्टा हरिं वै शरणं गताः ।
सुराणाममयं दत्त्वा अदित्या कश्यपेन च ॥ ६ ॥

जिताः स्वर्गात् परिभ्रप्टा हरिम् वै शरणम् गताः ।
सुराणाम् अमयम् दत्त्वा अदित्या कश्यपेन च ॥ ६ ॥

स्तुतोऽसौ वामनो भूत्वा ह्यदित्यां स क्रतुं ययौ ।
बलेः श्रीयजमानस्य राजद्वारेऽगृणात् श्रुतिम् ॥ ७ ॥

स्तुतः असौ वामनः भूत्वा हि अदित्याम् स क्रतुम् ययौ ।
बलेः श्री यजमानस्य राज द्वारे अगृणात् श्रुतिम् ॥ ७ ॥

वेदान् पठन्तं तं श्रुत्वा वामनं वरदोऽब्रवीत् ।
निवारितोऽपि शुक्रेण बलिर्ब्रूहि यदिच्छसि ॥ ८ ॥

वेदान् पठन्तम् तम् श्रुत्वा वामनम् वर दः अब्रवीत् ।
निवारितः अपि शुक्रेण बलिः ब्रूहि यत् इच्छसि ॥ ८ ॥

त्तत्तेऽहं सम्प्रदास्यामिवामनो बलिमब्रवीत् ।
पदत्रयं हि गुर्वर्थं देहि दास्ये तमब्रवीत् ॥ ९ ॥

त्तत् ते अहम् सम्प्रदास्याम् इव अमनः बलिम् अब्रवीत् ।
पद त्रयम् हि गुरु अर्थम् देहि दास्ये तम् अब्रवीत् ॥ ९ ॥

तोये तु पतिते हस्ते वामनोऽभूदवामनः ।
भूर्लोकं स भुवर्लोकं स्वर्लेकञ्च पदत्रयम् ॥ १० ॥

तोये तु पतिते हस्ते वामनः अभूत् अवामनः ।
भूर्लोकम् स भुवर् लोकम् स्वर्लेकञ्च पद त्रयम् ॥ १० ॥

चक्रे बलिञ्च सुतलं तच्छक्राय ददौ हरिः ।
शक्रो देवैर्हरिं स्तुत्वा भुवनेशः सुखीं त्वभूत् ॥ ११ ॥

चक्रे बलिञ्च सुतलम् तत् शक्राय ददौ हरिः ।
शक्रः देवैः हरिम् स्तुत्वा भुवनेशः सुखीम् तु अभूत् ॥ ११ ॥

वक्ष्ये परशुरामस्य चावतारं श्रृणु द्विज ।
उद्वतान् क्षत्रियान् मत्वा भूभारहाणाय सः ॥ १२ ॥

वक्ष्ये परशुरामस्य च अवतारम् श्रृणु द्विज ।
उद्वतान् क्षत्रियान् मत्वा भू भार हाणाय सः ॥ १२ ॥

अवतीर्णो हरिः शान्त्यै देवविप्रादिपालकः ।
जमदग्ने रेणुकायां भार्गवः शस्त्रपारगः ॥ १३ ॥

अवतीर्णः हरिः शान्त्यै देव विप्र आदि पालकः ।
जमदग्ने रेणुकायाम् भार्गवः शस्त्र पारगः ॥ १३ ॥

दत्तात्रेयप्रसादेन कार्त्तवीर्यो नृपस्त्वभूत् ।
सहस्त्रबाहुः सर्वोर्वीपतिः स मृगयां गतः ॥ १४ ॥

दत्तात्रेय प्रसादेन कार्त्तवीर्यः नृपः तु अभूत् ।
स हस्त्र बाहुः सर्व उर्वीपतिः स मृगयाम् गतः ॥ १४ ॥

श्रान्तो निमन्त्रितोऽरण्ये मुनिना जमदग्निना ।
कामधेनुप्रभावेण भोजितः सबलो नृपः ॥ १५ ॥

श्रान्तः निमन्त्रितः अरण्ये मुनिना जमदग्निना ।
कामधेनु प्रभावेण भोजितः स बलः नृपः ॥ १५ ॥

अप्रार्थयत् कामधेनुं यदा स न ददौ तदा ।
हृतवानथ रामेण शिरश्छित्त्वा निपातितः ॥ १६ ॥

अप्रार्थयत् कामधेनुम् यदा स न ददौ तदा ।
हृतवान् अथ रामेण शिरः छित्त्वा निपातितः ॥ १६ ॥

युद्धे परशुना राजा धेनुः स्वाश्रममाययौ ।
कार्त्तवीर्यस्य पुत्रस्तु जमदग्निर्निपातितः ॥ १७ ॥

युद्धे परशुना राजा धेनुः स्व आश्रमम् आययौ ।
कार्त्तवीर्यस्य पुत्रः तु जमदग्निः निपातितः ॥ १७ ॥

रामे वनं गते वैरादथ रामः समागतः ।
पितरं निहतं दृष्ट्वा पितृनाशाभिमर्षितः ॥ १८ ॥

रामे वनम् गते वैरात् अथ रामः समागतः ।
पितरम् निहतम् दृष्ट्वा पितृ नाश अभिमर्षितः ॥ १८ ॥

त्रिः सप्तकृत्वः पृथिवीं निःक्षत्रामकरोद्विभुः ।
कुरुश्रेत्रे पञ्च कुण्डान् कृत्वा सन्तर्प्य वै पितृन् ॥ १९ ॥

त्रिस् सप्त कृत्वस् पृथिवीम् निःक्षत्राम् अकरोत् विभुः ।
कुरुश्रेत्रे पञ्च कुण्डान् कृत्वा सन्तर्प्य वै पितृन् ॥ १९ ॥

काश्यपाय महीं दत्त्वा महेन्द्रे पर्वते स्थितः ।
कूर्म्मस्य च वराहस्य नृसिंहस्य च वामनम् ॥ २० ॥

काश्यपाय महीम् दत्त्वा महेन्द्रे पर्वते स्थितः ।
कूर्म्मस्य च वराहस्य नृसिंहस्य च वामनम् ॥ २० ॥

अवतारं च रामस्य श्रुत्वा याति दिवं नरः ॥ २१ ॥

अवतारम् च रामस्य श्रुत्वा याति दिवम् नरः ॥ २१ ॥

॥ अध्यायः ००५ ॥

अग्निरुवाच ।
रामायणमहं वक्ष्ये नारदेनोदितं पुरा ।
वाल्मीकये यथा तद्वत् पठितं भुक्तिमुक्तिदम् ॥ १ ॥

अग्निः उवाच ।
रामायणम् अहम् वक्ष्ये नारदेन उदितम् पुरा ।
वाल्मीकये यथा तद्वत् पठितम् भुक्ति मुक्ति दम् ॥ १ ॥

नारद उवाच ।
विष्णुनाभ्यव्जजो ब्रह्मा मरीचिर्ब्रह्मणः सुतः ।
मरीचेः कश्यपस्तस्मात् सूर्यो वैवस्वतो मनुः ॥ २ ॥

नारद उवाच ।
विष्णुना अभ्यव्ज जः ब्रह्मा मरीचिः ब्रह्मणः सुतः ।
मरीचेः कश्यपः तस्मात् सूर्यः वैवस्वतः मनुः ॥ २ ॥

ततस्तस्मात्तथेक्ष्वाकुस्तस्य वंशे ककुत्स्थकः ।
ककुत्स्थस्य रघुस्तस्मादजो दशरथस्ततः ॥ ३ ॥

ततस् तस्मात् तथा इक्ष्वाकुः तस्य वंशे ककुत्स्थकः ।
ककुत्स्थस्य रघुः तस्मात् अजः दशरथः ततस् ॥ ३ ॥

रावणादेर्वधार्थाय चतुर्द्धाभूत स्वयं हरिः ।
राज्ञो दशरथाद्रामः कौशल्यायां बभूव ह ॥ ४ ॥

रावण आदेः वध अर्थाय चतुर्द्धा अभूत स्वयम् हरिः ।
राज्ञः दशरथात् रामः कौशल्यायाम् बभूव ह ॥ ४ ॥

कैकेय्यां भरतः पुत्रः सुमित्रायाञ्च लक्ष्मणः ।
शत्रुघ्नः ऋष्यश्रृङ्गेण तासु सन्दत्तपायसात् ॥ ५ ॥

कैकेय्याम् भरतः पुत्रः सुमित्रायाञ्च लक्ष्मणः ।
शत्रुघ्नः ऋष्यश्रृङ्गेण तासु सन्दत्त पायसात् ॥ ५ ॥

प्राशिताद्यज्ञसंसिद्धाद्राद्रामाद्याश्च समाः पितुः ।
यज्ञविध्नविनाशाय विश्वामित्रार्थितो नृपः ॥ ६ ॥

प्राशितात् यज्ञ संसिद्धाद्रात् राम आद्याः च समाः पितुः ।
यज्ञ विध्न विनाशाय विश्वामित्र अर्थितः नृपः ॥ ६ ॥

रामं सम्प्रेषयामास लक्ष्मणं मुनिना सह ।
रामो गतोऽस्त्रशस्त्राणि शिक्षितस्ताडकान्तकृत ॥ ७ ॥

रामम् सम्प्रेषयामास लक्ष्मणम् मुनिना सह ।
रामः गतः अस्त्र शस्त्राणि शिक्षितः ताडक अन्त कृत ॥ ७ ॥

मारीचं मानवास्त्रेण मोहितं दूरतोऽनयत् ।
सुबाहुं यज्ञहन्तारं सबलञ्चावधीद् बली ॥ ८ ॥

मारीचम् मानव अस्त्रेण मोहितम् दूरतस् अनयत् ।
सु बाहुम् यज्ञ हन्तारम् स बलञ्चा अवधीद् बली ॥ ८ ॥

सिद्धाश्रमनिवासी च विश्वामित्रादिभिः सह ।
गतः क्रतुं मैथिलस्य द्रष्टुञ्चापंसहानुजः ॥ ९ ॥

सिद्धाश्रम निवासी च विश्वामित्र आदिभिः सह ।
गतः क्रतुम् मैथिलस्य द्रष्टुञ्च अपंसह अनुजः ॥ ९ ॥

शतानन्दनिमित्तेन विश्वामित्रप्रभावतः ।
रामाय कथितो राज्ञा समुनिः पूजितः क्रतौ ॥ १० ॥

शतानन्द निमित्तेन विश्वामित्र प्रभावतः ।
रामाय कथितः राज्ञा स मुनिः पूजितः क्रतौ ॥ १० ॥

धनुरापूरयामास लीलया स बभञ्ज तत् ।
वीर्यशुल्कञ्च जनकः सीतां कन्यान्त्वयोनिजाम् ॥ ११ ॥

धनुः आपूरयामास लीलया स बभञ्ज तत् ।
वीर्य शुल्कञ्च जनकः सीताम् कन्या अन् त्व योनि जाम् ॥ ११ ॥

ददौ रामाय रामोऽपि पित्रादौ हि समागते ।
उपयेमे जानकीन्तामुर्मिलां लक्ष्मणस्तथा ॥ १२ ॥

ददौ रामाय रामः अपि पितृ आदौ हि समागते ।
उपयेमे जान कीन्ता मुर्मिलाम् लक्ष्मणः तथा ॥ १२ ॥

श्रुतकीर्त्तिं माण्डवीञ्च कुशध्वजसुते तथा ।
जनकस्यानुजस्यैते शत्रुघ्नभरतावुभौ ॥ १३ ॥

श्रुतकीर्त्तिम् माण्डवीञ्च कुशध्वज सुते तथा ।
जनकस्य अनुजस्य एते शत्रुघ्न भरतौ उभौ ॥ १३ ॥

कन्ये द्वे उपयेमाते जनकेन सुपूजितः ।
रामोऽगात्सवशिष्ठाद्यैर्जामदगन्यं विजित्य च ।
अयोध्यां भरतोभ्यागात् सशत्रुघ्नो युधाजितः ॥ १४ ॥

कन्ये द्वे उपयेमाते जनकेन सु पूजितः ।
रामः अगात् स वशिष्ठ आद्यैः जामदगन्यम् विजित्य च ।
अयोध्याम् भरत उभ्यागात् स शत्रुघ्नः युधाजितः ॥ १४ ॥

॥ अध्यायः ००६ ॥

नारद उवाच ।
भरतेऽथ गते रामः पित्रादीनभ्यपूजयत् ।
राजा दशरथो राममुवाच शृणु राघव ॥ १ ॥

नारद उवाच ।
भरते अथ गते रामः पितृ आदीन् अभ्यपूजयत् ।
राजा दशरथः रामम् उवाच शृणु राघव ॥ १ ॥

गुणानुरागाद्राज्ये त्वं प्रजाभिरभिषेचितः ।
मनसाहं प्रभाते ते यौवराज्यं ददामि ह ॥ २ ॥

गुण अनुरागात् राज्ये त्वम् प्रजाभिः अभिषेचितः ।
मनसा अहम् प्रभाते ते यौवराज्यम् ददामि ह ॥ २ ॥

रात्रौ त्वं सीतया सार्धं संयतः सुव्रतो भव ।
राज्ञश्च मन्त्रिणश्चाष्टौ सवसिष्ठास्तथाब्रुवन् ॥ ३ ॥

रात्रौ त्वम् सीतया सार्धम् संयतः सुव्रतः भव ।
राज्ञः च मन्त्रिणः च अष्टौ स वसिष्ठाः तथा अब्रुवन् ॥ ३ ॥

सृष्टिर्जयन्तो विजयः सिद्धार्थो राष्ट्रवर्धनः ।
अशोको धर्मपालश्च सुमन्त्रः सवसिष्ठकः ॥ ४ ॥

सृष्टिः जयन्तः विजयः सिद्धार्थः राष्ट्र वर्धनः ।
अशोकः धर्म पालः च सुमन्त्रः स वसिष्ठकः ॥ ४ ॥

पित्रादिवचनं श्रुत्वा तथेत्युक्त्वा स राघवः ।
स्थितो देवार्चनं कृत्वा कौशल्यायै निवेद्य तत् ॥ ५ ॥

पितृ आदि वचनम् श्रुत्वा तथा इति उक्त्वा स राघवः ।
स्थितः देव अर्चनम् कृत्वा कौशल्यायै निवेद्य तत् ॥ ५ ॥

राजोवाच वसिष्ठादीन् रामराज्याभिषेचने ।
सम्भारान् सम्भवन्तु स्म इत्युक्त्वा कैकेयीङ्गतः ॥ ६ ॥

राजा उवाच वसिष्ठ आदीन् राम राज्य अभिषेचने ।
सम्भारान् सम्भवन्तु स्म इति उक्त्वा कैकेयी इङ्गतः ॥ ६ ॥

अयोध्यालङ्कृतिं दृष्ट्वा ज्ञात्वा रामाभिषेचनं ।
भविष्यतीत्याचचक्षे कैकेयीं मन्थरा सखी ॥ ७ ॥

अयोध्या अलङ्कृतिम् दृष्ट्वा ज्ञात्वा राम अभिषेचनम् ।
भविष्यति इति आचचक्षे कैकेयीम् मन्थरा सखी ॥ ७ ॥

पादौ गृहीत्वा रामेण कर्षिता सापराधतः ।
तेन वैरेण सा राम वनवासञ्च काङ्क्षति ॥ ८ ॥

पादौ गृहीत्वा रामेण कर्षिता स अपराधतः ।
तेन वैरेण सा राम वनवासञ्च काङ्क्षति ॥ ८ ॥

कैकेयि त्वं समुत्तिष्ठ रामराज्याभिषेचनं ।
मरणं तव पुत्रस्य मम ते नात्र संशयः ॥ ९ ॥

कैकेयि त्वम् समुत्तिष्ठ राम राज्य अभिषेचनम् ।
मरणम् तव पुत्रस्य मम ते न अत्र संशयः ॥ ९ ॥

कुब्जयोक्तञ्च तच्छ्रुत्वा एकमाभरणं ददौ ।
उवाच मे यथा रामस्तथा मे भरतः सुतः ॥ १० ॥

कुब्जया उक्तञ्च तत् श्रुत्वा एकम् आभरणम् ददौ ।
उवाच मे यथा रामः तथा मे भरतः सुतः ॥ १० ॥

उपायन्तु न पश्यामि भरतो येन राज्यभाक् ।
कैकेयीमब्रवीत्क्रुद्धा हारं त्यक्त्वाथ मन्थरा ॥ ११ ॥

उपायन्तु न पश्यामि भरतः येन राज्य भाज् ।
कैकेयीम् अब्रवीत् क्रुद्धा हारम् त्यक्त्वा अथ मन्थरा ॥ ११ ॥

बालिशे रक्ष भरतमात्मानं माञ्च राघवात् ।
भविता राघवो राजा राघवस्य ततः सुतः ॥ १२ ॥

बालिशे रक्ष भरतम् आत्मानम् माञ्च राघवात् ।
भविता राघवः राजा राघवस्य ततस् सुतः ॥ १२ ॥

राजवंशस्तु कैकेयि भरतात्परिहास्यते ।
देवासुरे पुरा युद्धे शम्बरेण हताः सुराः ॥ १३ ॥

राज वंशः तु कैकेयि भरतात् परिहास्यते ।
देव असुरे पुरा युद्धे शम्बरेण हताः सुराः ॥ १३ ॥

रात्रौ भर्ता गतस्तत्र रक्षितो विद्यया त्वया ।
वरद्वयन्तदा प्रादाद्याचेदानीं नृपञ्च तत् ॥ १४ ॥

रात्रौ भर्ता गतः तत्र रक्षितः विद्यया त्वया ।
वर द्वयन्तदा प्रादात् याच इदानीम् नृपञ्च तत् ॥ १४ ॥

रामस्य च वनेवासं नव वर्षाणि पञ्च च ।
यौवराज्यञ्च भरते तदिदानीं प्रदास्यति ॥ १५ ॥

रामस्य च वनेवासम् नव वर्षाणि पञ्च च ।
यौवराज्यञ्च भरते तत् इदानीम् प्रदास्यति ॥ १५ ॥

प्रोत्साहिता कुब्जया सा अनर्थे चार्थदर्शिनी ।
उवाच सदुपायं मे कच्चित्तं कारयिष्यति ॥ १६ ॥

प्रोत्साहिता कुब्जया सा अनर्थे च अर्थ दर्शिनी ।
उवाच सत् उपायम् मे कच्चित् तम् कारयिष्यति ॥ १६ ॥

क्रोधागारं प्रविष्टाथ पतिता भुवि मूर्छिता ।
द्विजादीनर्चयित्वाथ राजा दशरथस्तदा ॥ १७ ॥

क्रोध आगारम् प्रविष्टा अथ पतिता भुवि मूर्छिता ।
द्विज आदीन् अर्चयित्वा अथ राजा दशरथः तदा ॥ १७ ॥

ददर्श केकयीं रुष्टामुवाच कथमीदृशी ।
रोगार्ता किं भयोद्विग्ना किमिच्छसि करोमि तत् ॥ १८ ॥

ददर्श केकयीम् रुष्टाम् उवाच कथम् ईदृशी ।
रोग आर्ता किम् भय उद्विग्ना किम् इच्छसि करोमि तत् ॥ १८ ॥

येन रामेण हि विना न जीवामि मुहूर्तकम् ।
शपामि तेन कुर्यां वै वाञ्छितं तव सुन्दरि ॥ १९ ॥

येन रामेण हि विना न जीवामि मुहूर्तकम् ।
शपामि तेन कुर्याम् वै वाञ्छितम् तव सुन्दरि ॥ १९ ॥

सत्यं ब्रूहीति सोवाच नृपं मह्यं ददासि चेत् ।
वरद्वयं पूर्वदत्तं सत्यात्त्वं देहि मे नृप ॥ २० ॥

सत्यम् ब्रूहि इति सा उवाच नृपम् मह्यम् ददासि चेद् ।
वर द्वयम् पूर्व दत्तम् सत्यात् त्वम् देहि मे नृप ॥ २० ॥

चतुर्दशसमा रामो वने वसतु संयतः ।
सम्भारैरेभिरद्यैव भरतोत्राभिषेच्यताम् ॥ २१ ॥

चतुर्दश समा रामः वने वसतु संयतः ।
सम्भारैः एभिः अद्य एव भरतोत्र अभिषेच्य ताम् ॥ २१ ॥

विषं पीत्वा मरिष्यामि दास्यसि त्वं न चेन्नृप ।
तच्छ्रुत्वा मूर्छितो भूमौ वज्राहत इवापतत् ॥ २२ ॥

विषम् पीत्वा मरिष्यामि दास्यसि त्वम् न चेद् नृप ।
तत् श्रुत्वा मूर्छितः भूमौ वज्राहत इव अपतत् ॥ २२ ॥

मुहूर्ताच्चेतनां प्राप्य कैकेयीमिदमब्रवीत् ।
किं कृतं तव रामेण मया वा पापनिश्चये ॥ २३ ॥

मुहूर्तात् चेतनाम् प्राप्य कैकेयीम् इदम् अब्रवीत् ।
किम् कृतम् तव रामेण मया वा पाप निश्चये ॥ २३ ॥

यन्मामेवं ब्रवीषि त्वं सर्वलोकाप्रियङ्करि ।
केवलं त्वत्प्रियं कृत्वा भविष्यामि सुनिन्दितः ॥ २४ ॥

यत् माम् एवम् ब्रवीषि त्वम् सर्व लोक अप्रियङ्करि ।
केवलम् त्वद् प्रियम् कृत्वा भविष्यामि सु निन्दितः ॥ २४ ॥

या त्वं भार्या कालरात्री भरतो नेदृशः सुतः ।
प्रशाधि विधवा राज्यं मृते मयि गते सुते ॥ २५ ॥

या त्वम् भार्या कालरात्री भरतः न ईदृशः सुतः ।
प्रशाधि विधवा राज्यम् मृते मयि गते सुते ॥ २५ ॥

सत्यपाशनिबद्धस्तु राममाहूय चाब्रवीत् ।
कैकेय्या वञ्चितो राम राज्यं कुरु निगृह्य माम् ॥ २६ ॥

सत्य पाश निबद्धः तु रामम् आहूय च अब्रवीत् ।
कैकेय्या वञ्चितः राम राज्यम् कुरु निगृह्य माम् ॥ २६ ॥

त्वया वने तु वस्तव्यं कैकेयीभरतो नृपः ।
पितरञ्चैव कैकेयीं नमस्कृत्य प्रदक्षिणं ॥ २७ ॥

त्वया वने तु वस्तव्यम् कैकेयी भरतः नृपः ।
पितरञ्चा एव कैकेयीम् नमस्कृत्य प्रदक्षिणम् ॥ २७ ॥

कृत्वा नत्वा च कौशल्यां समाश्वस्य सलक्ष्मणः ।
सीतया भार्यया सार्धं सरथः ससुमन्त्रकः ॥ २८ ॥

कृत्वा नत्वा च कौशल्याम् समाश्वस्य स लक्ष्मणः ।
सीतया भार्यया सार्धम् स रथः स सुमन्त्रकः ॥ २८ ॥

दत्वा दानानि विप्रेभ्यो दीनानाथेभ्य एव सः ।
मातृभिश्चैव विप्राद्यैः शोकार्तैर्निर्गतः पुरात् ॥ २९ ॥

दत्वा दानानि विप्रेभ्यः दीन अनाथेभ्यः एव सः ।
मातृभिः च एव विप्र आद्यैः शोक आर्तैः निर्गतः पुरात् ॥ २९ ॥

उषित्वा तमसातीरे रात्रौ पौरान् विहाय च ।
प्रभाते तमपश्यन्तोऽयोध्यां ते पुनरागताः ॥ ३० ॥

उषित्वा तमसा तीरे रात्रौ पौरान् विहाय च ।
प्रभाते तम् अपश्यन्तः अयोध्याम् ते पुनर् आगताः ॥ ३० ॥

रुदन् राजापि कौशल्या गृहमागात्सुदुःखितः ।
पौरा जना स्त्रियः सर्वा रुरुदू राजयोषितः ॥ ३१ ॥

रुदन् राजा अपि कौशल्या गृहम् आगात् सु दुःखितः ।
पौरा जना स्त्रियः सर्वा रुरुदू राज योषितः ॥ ३१ ॥

रामो रथस्थश्चीराढ्यः शृङ्गवेरपुरं ययौ ।
गुहेन पूजितस्तत्र इङ्गुदीमूलमाश्रितः ॥ ३२ ॥

रामः रथ स्थः चीर आढ्यः शृङ्गवेर पुरम् ययौ ।
गुहेन पूजितः तत्र इङ्गुदी मूलम् आश्रितः ॥ ३२ ॥

लक्ष्मणः स गुहो रात्रौ चक्रतुर्जागरं हि तौ ।
सुमन्त्रं सरथं त्यक्त्वा प्रातर्नावाथ जाह्नवीं ॥ ३३ ॥

लक्ष्मणः स गुहो रात्रौ चक्रतुः जागरम् हि तौ ।
सुमन्त्रम् स रथम् त्यक्त्वा प्रातर् नावाथ जाह्नवीम् ॥ ३३ ॥

रामलक्ष्मणसीताश्च तीर्णा आपुः प्रयागकम् ।
भरद्वाजं नमस्कृत्य चित्रकूटं गिरिं ययुः ॥ ३४ ॥

राम लक्ष्मण सीताः च तीर्णा आपुः प्रयागकम् ।
भरद्वाजम् नमस्कृत्य चित्रकूटम् गिरिम् ययुः ॥ ३४ ॥

वास्तुपूजान्ततः कृत्वा स्थिता मन्दाकिनीतटे ।
सीतायै दर्शयामास चित्रकूटञ्च राघवः ॥ ३५ ॥

वास्तु पूजा अन्ततः कृत्वा स्थिता मन्दाकिनी तटे ।
सीतायै दर्शयामास चित्रकूटञ्च राघवः ॥ ३५ ॥

नखैर्विदारयन्तन्तां काकन्तच्चक्षुराक्षिपत् ।
ऐषिकास्त्रेण शरणं प्राप्तो देवान् विहायसः ॥ ३६ ॥

नखैः विदारयन्तन्ताम् काकन्तत् चक्षुः आक्षिपत् ।
ऐषिक अस्त्रेण शरणम् प्राप्तः देवान् विहायसः ॥ ३६ ॥

रामे वनं गते राजा षष्ठेऽह्नि निशि चाब्रवीत् ।
कौशल्यां स कथां पौर्वां यदज्ञानद्धतः पुरा ॥ ३७ ॥

रामे वनम् गते राजा षष्ठे अह्नि निशि च अब्रवीत् ।
कौशल्याम् स कथाम् पौर्वाम् यत् अज्ञानद्धतः पुरा ॥ ३७ ॥

कौमारे शरयूतीरे यज्ञदत्तकुमारकः ।
शब्दभेदाच्च कुम्भेन शब्दं कुर्वंश्च तत्पिता ॥ ३८ ॥

कौमारे शरयू तीरे यज्ञदत्त कुमारकः ।
शब्द भेदात् च कुम्भेन शब्दम् कुर्वन् च तद् पिता ॥ ३८ ॥

शशाप विलपन्मात्रा शोकं कृत्वा रुदन्मुहुः ।
पुत्रं विना मरिष्यावस्त्वं च शोकान्मरिष्यसि ॥ ३९ ॥

शशाप विलपन् मात्रा शोकम् कृत्वा रुदन् मुहुर् ।
पुत्रम् विना मरिष्यावः त्वम् च शोकात् मरिष्यसि ॥ ३९ ॥

पुत्रं विना स्मरन् शोकात्कौशल्ये मरणं मम ।
कथामुक्त्वाथ हा राममुक्त्वा राजा दिवङ्गतः ॥ ४० ॥

पुत्रम् विना स्मरन् शोकात् कौशल्ये मरणम् मम ।
कथाम् उक्त्वा अथ हा राममुक्त्वा राजा दिवङ्गतः ॥ ४० ॥

सुप्तं मत्त्वाथ कौशल्या सुप्ता शोकार्तमेव सा ।
सुप्रभाते गायनाश्च सूतमागधवन्दिनः ॥ ४१ ॥

सुप्तम् मत्त्वा अथ कौशल्या सुप्ता शोक आर्तम् एव सा ।
सु प्रभाते गायनाः च सूत मागध वन्दिनः ॥ ४१ ॥

प्रबोधका बोधयन्ति न च बुध्यत्यसौ मृतः ।
कौशल्या तं मृतं ज्ञात्वा हा हतास्मीति चाब्रवीत् ॥ ४२ ॥

प्रबोधका बोधयन्ति न च बुध्यति असौ मृतः ।
कौशल्या तम् मृतम् ज्ञात्वा हा हता अस्मि इति च अब्रवीत् ॥ ४२ ॥

नरा नार्योऽथ रुरुदुरानीतो भरतस्तदा ।
वशिष्ठाद्यैः सशत्रुघ्नः शीघ्रं राजगृहात्पुरीम् ॥ ४३ ॥

नरा नार्यः अथ रुरुदुः आनीतः भरतः तदा ।
वशिष्ठ आद्यैः स शत्रुघ्नः शीघ्रम् राज गृहात् पुरीम् ॥ ४३ ॥

दृष्ट्वा सशोकां कैकेयीं निन्दयामास दुःखितः ।
अकीर्तिः पातिता मूर्ध्नि कौशल्यां स प्रशस्य च ॥ ४४ ॥

दृष्ट्वा स शोकाम् कैकेयीम् निन्दयामास दुःखितः ।
अकीर्तिः पातिता मूर्ध्नि कौशल्याम् स प्रशस्य च ॥ ४४ ॥

पितरन्तैलद्रोणिस्थं संस्कृत्य सरयूतटे ।
वशिष्ठाद्यैर्जनैरुक्तो राज्यं कुर्विति सोऽब्रवीत् ॥ ४५ ॥

पितरन्तैल द्रोणि स्थम् संस्कृत्य सरयू तटे ।
वशिष्ठ आद्यैः जनैः उक्तः राज्यम् कुरु इति सः अब्रवीत् ॥ ४५ ॥

व्रजामि राममानेतुं रामो राजा मतो बली ।
शृङ्गवेरं प्रयागञ्च भरद्वाजेन भोजितः ॥ ४६ ॥

व्रजामि रामम् आनेतुम् रामः राजा मतः बली ।
शृङ्गवेरम् प्रयागञ्च भरद्वाजेन भोजितः ॥ ४६ ॥

नमस्कृत्य भरद्वाजं रामं लक्ष्मणमागतः ।
पिता स्वर्गं गतो राम अयोध्यायां नृपो भव ॥ ४७ ॥

नमस्कृत्य भरद्वाजम् रामम् लक्ष्मणम् आगतः ।
पिता स्वर्गम् गतः राम अयोध्यायाम् नृपः भव ॥ ४७ ॥

अहं वनं प्रयास्यामि त्वदादेशप्रतीक्षकः ।
रामः श्रुत्वा जलं दत्वा गृहीत्वा पादुके व्रज ॥ ४८ ॥

अहम् वनम् प्रयास्यामि त्वद् आदेश प्रतीक्षकः ।
रामः श्रुत्वा जलम् दत्वा गृहीत्वा पादुके व्रज ॥ ४८ ॥

राज्यायाहन्नयास्यामि सत्याच्चीरजटाधरः ।
रामोक्तो भरतश्चायान्नन्दिग्रामे स्थितो बली ।
त्यक्त्वायोध्यां पादुके ते पूज्य राज्यमपालयत् ॥ ४९ ॥

राज्याय अहत् नयास्यामि सत्यात् चीर जटा धरः ।
राम उक्तः भरतः च आयान् नन्दिग्रामे स्थितः बली ।
त्यक्त्वा अयोध्याम् पादुके ते पूज्य राज्यम् अपालयत् ॥ ४९ ॥

॥ अध्यायः ००७ ॥

नारद उवाच ।
रामो वशिष्ठं मातॄश्च नत्वाऽत्रिञ्च प्रणम्य सः ।
अनसूयाञ्च तत्पत्नीं शरभङ्गं सुतीक्ष्णकम् ॥ १ ॥

नारद उवाच ।
रामः वशिष्ठम् मातॄः च न त्वा अत्रिञ्च प्रणम्य सः ।
अनसूयाञ्च तद् पत्नीम् शरभङ्गम् सु तीक्ष्णकम् ॥ १ ॥

अगस्त्य भ्रातरं नत्वा अगस्त्यन्तत्प्रसादतः ।
धनुः खङ्गञ्च सम्प्राप्य दण्डकारण्यमागतः ॥ २ ॥

अगस्त्य भ्रातरम् नत्वा अगस्त्यन् तद् प्रसादतः ।
धनुः खङ्गञ्च सम्प्राप्य दण्डक अरण्यम् आगतः ॥ २ ॥

जनस्थाने पञ्चवट्यां स्थितो गोदावरीं तटे ।
तत्र सूर्पणखायाता भक्षितुं तान् भयङ्करी ॥ ३ ॥

जनस्थाने पञ्चवट्याम् स्थितः गोदावरीम् तटे ।
तत्र सूर्पणखा आयाता भक्षितुम् तान् भयङ्करी ॥ ३ ॥

रामं सुरूपं दृष्ट्वा सा कामिनी वाक्यमब्रवीत् ।
कस्त्वं कस्मात्समायातो भर्त्ता मे भव चार्थितः ॥ ४ ॥

रामम् सुरूपम् दृष्ट्वा सा कामिनी वाक्यम् अब्रवीत् ।
कः त्वम् कस्मात् समायातः भर्त्ता मे भव च अर्थितः ॥ ४ ॥

एतौ च भक्षयिष्यामि इत्युक्त्वा तं समुद्यता ।
तस्या नासाञ्च कर्णौ च रामोक्तो लक्ष्मणोऽच्छिनत् ॥ ५ ॥

एतौ च भक्षयिष्यामि इति उक्त्वा तम् समुद्यता ।
तस्याः नासाञ्च कर्णौ च राम उक्तः लक्ष्मणः अच्छिनत् ॥ ५ ॥

रक्तं क्षरन्ती प्रययौ खरं भ्रातरमब्रवीत् ।
मरीष्यामि विनासाऽहं खर जीवामि वै तदा ॥ ६ ॥

रक्तम् क्षरन्ती प्रययौ खरम् भ्रातरम् अब्रवीत् ।
मरीष्यामि विनासा अहम् खर जीवामि वै तदा ॥ ६ ॥

रामस्य भार्य्या सीताऽसौ तस्यासील्लक्ष्मणोऽनुजः ।
तेषां यद्रुधिरं सोष्णं पाययिष्यसि मां यदि ॥ ७ ॥

रामस्य भार्य्या सीता असौ तस्य आसीत् लक्ष्मणः अनुजः ।
तेषाम् यत् रुधिरम् स उष्णम् पाययिष्यसि माम् यदि ॥ ७ ॥

खरस्तथेति तामुक्त्वा यतुर्दृशसहस्त्रकैः ।
रक्षसां दूषणेनागाद्योद्धु त्रिशिरसा सह ॥ ८ ॥

खरः तथा इति ताम् उक्त्वा यतुः दृश सहस्त्रकैः ।
रक्षसाम् दूषणेन आगाद्य उद्धु त्रिशिरसा सह ॥ ८ ॥

रामं रामोऽपि युयुधे शरैर्विव्याध राक्षसान् ।
हस्त्यश्वरथपादातं बलं निन्ये यमक्षयम् ॥ ९ ॥

रामम् रामः अपि युयुधे शरैः विव्याध राक्षसान् ।
हस्ति अश्व रथ पादातम् बलम् निन्ये यम क्षयम् ॥ ९ ॥

त्रिशीर्षाणं खरं रौद्रं युध्यन्तञ्चौव दूषणम् ।
ययौ सूर्पणखा लङ्कां रावणाग्रेपतद् भुवि ॥ १० ॥

त्रि शीर्षाणम् खरम् रौद्रम् युध्यन्तञ्चौव दूषणम् ।
ययौ सूर्पणखा लङ्काम् रावण अग्रेप तत् भुवि ॥ १० ॥

अब्रवीद्रावणं क्रुद्धा न त्वं राजा न रक्षकः ।
खरादिहन्तू रामस्य सीतां भार्यां हरस्व च ॥ ११ ॥

अब्रवीत् रावणम् क्रुद्धा न त्वम् राजा न रक्षकः ।
खर आदि हन्तू रामस्य सीताम् भार्याम् हरस्व च ॥ ११ ॥

रामलक्ष्मणरक्तस्य पानाज्जीवामि नान्यथा ।
तथेत्याह च तच्छ्रुत्वा मारीचं प्राह वै व्रज ॥ १२ ॥

राम लक्ष्मण रक्तस्य पानात् जीवामि न अन्यथा ।
तथा इति आह च तत् श्रुत्वा मारीचम् प्राह वै व्रज ॥ १२ ॥

स्वर्णचित्रमृगो भूत्वा रामलक्ष्मणकर्षकः ।
सीताग्रे तां हरिष्यामि अन्यथा मरणं तव ॥ १३ ॥

स्वर्ण चित्र मृगः भूत्वा राम लक्ष्मण कर्षकः ।
सीता अग्रे ताम् हरिष्यामि अन्यथा मरणम् तव ॥ १३ ॥

मारीचो रावणं प्राह रामो मृत्युर्धनुर्धरः ।
रावणादपि मर्त्तव्यं मर्त्तव्यं राघवादपि ॥ १४ ॥

मारीचः रावणम् प्राह रामः मृत्युः धनुः धरः ।
रावणात् अपि मर्त्तव्यम् मर्त्तव्यम् राघवात् अपि ॥ १४ ॥

अवश्यं यदि मर्त्तव्यं वरं रामो न रावणः ।
इति मत्वा मृगो भूत्वा सीताग्रे व्यचरन्मुहुः ॥ १५ ॥

अवश्यम् यदि मर्त्तव्यम् वरम् रामः न रावणः ।
इति मत्वा मृगः भूत्वा सीता अग्रे व्यचरन् मुहुर् ॥ १५ ॥

सीतया प्रेरितो रामः शरेणाथावधीच्च तम् ।
म्रियमाणो मृगः प्राह हा सीते लक्ष्मणेति च ॥ १६ ॥

सीतया प्रेरितः रामः शरेण अथ अवधीत् च तम् ।
म्रियमाणः मृगः प्राह हा सीते लक्ष्मण इति च ॥ १६ ॥

सौमित्रिः सीतयोक्तोऽथ विरुद्धं राममागतः ।
रावणोऽप्यहरत् सीतां हत्वा गृध्रं जटायुषम् ॥ १७ ॥

सौमित्रिः सीतया उक्तः अथ विरुद्धम् रामम् आगतः ।
रावणः अपि अहरत् सीताम् हत्वा गृध्रम् जटायुषम् ॥ १७ ॥

जटायुषा स भिन्नाङ्गः अङ्केनादाय जानकीम् ।
गतो लङ्कामशोकाख्ये धारयामास चाब्रवीत् ॥ १८ ॥

जटायुषा स भिन्न अङ्गः अङ्केन आदाय जानकीम् ।
गतः लङ्काम् अशोक आख्ये धारयामास च अब्रवीत् ॥ १८ ॥

भव भार्य्या ममाग्र्या त्वं राक्षस्यो रक्ष्यतामियम् ।
रामो हत्वा तु मारीचं दृष्ट्वा लक्ष्मणमब्रवीत् ॥ १९ ॥

भव भार्य्या मम अग्र्या त्वम् राक्षस्यः रक्ष्यताम् इयम् ।
रामः हत्वा तु मारीचम् दृष्ट्वा लक्ष्मणम् अब्रवीत् ॥ १९ ॥

मायामृगोऽसौ सौमित्रे यथा त्वमिह चागतः ।
तथा सीता हृता नूनं नापश्यत् स गतोऽथ ताम् ॥ २० ॥

माया मृगः असौ सौमित्रे यथा त्वम् इह च आगतः ।
तथा सीता हृता नूनम् न अपश्यत् स गतः अथ ताम् ॥ २० ॥

शुशोच विललापार्त्तो मां त्यक्त्वा क्क गतासि वै ।
लक्ष्मणाश्वासितो रामो मार्गयामास जानकीम् ॥ २१ ॥

शुशोच विललाप आर्त्तः माम् त्यक्त्वा क्क गता असि वै ।
लक्ष्मण आश्वासितः रामः मार्गयामास जानकीम् ॥ २१ ॥

दृष्ट्वा जटायुस्तं प्राह रावणो हृतवांश्च ताम् ।
मृतोऽथ संस्कृतस्तेन कबन्धञ्चावधीत्ततः ।
शापमुक्तोऽब्रवीद्रामं स त्वं सुग्रीवमाव्रज ॥ २२ ॥

दृष्ट्वा जटायुः तम् प्राह रावणः हृतवान् च ताम् ।
मृतः अथ संस्कृतः तेन कबन्धञ्च अवधीत् ततस् ।
शाप मुक्तः अब्रवीत् रामम् स त्वम् सुग्रीवम् आव्रज ॥ २२ ॥

॥ अध्यायः ००८ ॥

नारद उवाच ।
रामः पस्पासरो गत्वा शोचन् स शर्वरीं ततः ।
हनूमता स सूग्नीवं मित्रञ्चकार ह ॥ १ ॥

नारद उवाच ।
रामः पस्पासरः गत्वा शोचन् स शर्वरीम् ततस् ।
हनूमता स सूग्नीवम् मित्रञ्चकार ह ॥ १ ॥

सप्त तालन् विनिर्भिद्य शरेणैकेन पश्यतः ।
पादेन दुन्दुभेः कायञ्चिक्षेप दशयोजनम् ॥ २ ॥

सप्त तालन् विनिर्भिद्य शरेण एकेन पश्यतः ।
पादेन दुन्दुभेः कायञ्चिक्षेप दश योजनम् ॥ २ ॥

तद्रिपुं बालिनं हत्वा भ्रातरं वैरसारिणम् ।
किष्किन्धां कपिरज्यञ्च रुमान्तारां समर्पयत् ॥ ३ ॥

तत् रि पुम् बालिनम् हत्वा भ्रातरम् वैर सारिणम् ।
किष्किन्धाम् कपिरज्यञ्च रुमान्ताराम् समर्पयत् ॥ ३ ॥

ऋष्यमूकेहरीशायकिष्किन्धेशोऽब्रवीत्सच ।
सीतां त्वं प्राश्यसेयद्वत् तथा राम करोमिते ॥ ४ ॥

ऋष्यमूकेहरीशाय किष्किन्धा ईशः अब्रवीत् सच ।
सीताम् त्वम् प्राश्यसेयद्वत् तथा राम करोमिते ॥ ४ ॥

तछ्रुत्वा माल्यवत्पृष्ठे चातुर्मास्यं चकारसः ।
किष्किन्धायाञ्च सुग्रीवो यदा नायाति दर्शनम् ॥ ५ ॥

तश्रुत्वा माल्यवत् पृष्ठे चातुर्मास्यम् चकारसः ।
किष्किन्धा आयाञ्च सुग्रीवः यदा न आयाति दर्शनम् ॥ ५ ॥

तदाऽब्रवीत्तं रामोक्तं लक्षमणो व्रज राघवम् ।
न स सङ्कुचितः पन्था येन बाली हतो गतः ॥ ६ ॥

तदा अब्रवीत् तम् राम उक्तम् लक्षमणः व्रज राघवम् ।
न स सङ्कुचितः पन्था येन बाली हतः गतः ॥ ६ ॥

समये तिष्ठ सुग्रीव मा बालिपथमन्वगः ।
सुग्रीव आह संसक्तो गतं कालं न बुद्धवान् ॥ ७ ॥

समये तिष्ठ सुग्रीव मा बालि पथम् अन्वगः ।
सुग्रीव आह संसक्तः गतम् कालम् न बुद्धवान् ॥ ७ ॥

इत्युक्त्वा स गतो रामं नत्वोवाच हरीश्वरः ।
आनीता वानराः सर्वे सीतायाश्च गवेषणे ॥ ८ ॥

इति उक्त्वा स गतः रामम् नत्वा उवाच हरि ईश्वरः ।
आनीता वानराः सर्वे सीतायाः च गवेषणे ॥ ८ ॥

त्वन्मतात् प्रेषयिष्यामि विचिन्वन्तु च जानकीम् ।
पूर्वादौ मासमायान्तु मासादूर्ध्वं निहन्मि तान् ॥ ९ ॥

त्वद् मतात् प्रेषयिष्यामि विचिन्वन्तु च जानकीम् ।
पूर्व आदौ मासम् आयान्तु मासात् ऊर्ध्वम् निहन्मि तान् ॥ ९ ॥

इत्युक्ता वानराः पूर्वपश्चमोत्तरमार्गगाः ।
जग्मू रामं ससुग्रीवमपशयन्तस्तु जानकीम् ॥ १० ॥

इति उक्ता वानराः पूर्व पश्चम उत्तर मार्ग गाः ।
जग्मू रामम् स सुग्रीवम् अपशयन्तः तु जानकीम् ॥ १० ॥

रामाङ्गुलीयं संगृह्य हनूमान् वानरैः सह ।
दक्षिणे मागयामास सुप्रभाया गुहान्तिके ॥ ११ ॥

राम अङ्गुलीयम् संगृह्य हनूमान् वानरैः सह ।
दक्षिणे मागयामास सुप्रभाया गुहा अन्तिके ॥ ११ ॥

मासादूर्ध्वञ्च विन्यस्ता अपश्यन्तस्तु जानकीम् ।
ऊचुर्वृथामरिष्यामो जटायुर्द्धन्य एव सः ॥ १२ ॥

मासात् ऊर्ध्वञ्च विन्यस्ता अपश्यन्तः तु जानकीम् ।
ऊचुः वृथाम् अरिष्यामः जटायुर्द्धन्य एव सः ॥ १२ ॥

सीतार्थे योऽत्यजत् प्राणान्रावणेन हतो रणे ।
तच्छ्रु त्वा प्राह सम्पातिर्विहाय कपिभक्षणम् ॥ १३ ॥

सीता अर्थे यः अत्यजत् प्राणान् रावणेन हतः रणे ।
तत् श्रु त्वा प्राह सम्पातिः विहाय कपि भक्षणम् ॥ १३ ॥

भ्राताऽसौ मे जटायुर्वै मयोड्डीनोऽर्कमण्डलम् ।
अर्क तापाद्रक्षितोऽगाद् दग्धपक्षोऽहमभ्रगः ॥ १४ ॥

भ्राता असौ मे जटायुः वै मया उड्डीनः अर्क मण्डलम् ।
अर्क तापात् रक्षितः अगात् दग्ध पक्षः अहम् अभ्र गः ॥ १४ ॥

रामवार्त्ताश्रवात् पक्षौ जातौ भूयोऽथ जानकीम् ।
पश्याम्यशोकवनिकागतां लङ्कागतां किल ॥ १५ ॥

राम वार्त्त आश्रवात् पक्षौ जातौ भूयस् अथ जानकीम् ।
पश्यामि अशोक वनिका गताम् लङ्का गताम् किल ॥ १५ ॥

शतयोजनचविश्तीर्णे लवणाब्धौ त्रिकूटके ।
ज्ञात्वा रामं ससुग्रीवं वानराः कथयन्तु वै ॥ १६ ॥

शत योजन चविश्तीर्णे लवणाब्धौ त्रिकूटके ।
ज्ञात्वा रामम् स सुग्रीवम् वानराः कथयन्तु वै ॥ १६ ॥

॥ अध्यायः ००९ ॥

नारद उवाच ।
सम्पातिवचनं श्रुत्वा हनुमानङ्गदादयः ।
अब्धिं दृष्ट्वाऽब्रुवंस्तेऽब्धिं लङ्घयेत को नु जीवयेत् ॥ १ ॥

नारद उवाच ।
सम्पाति वचनम् श्रुत्वा हनुमान् अङ्गद आदयः ।
अब्धिम् दृष्ट्वा अब्रुवन् ते अब्धिम् लङ्घयेत कः नु जीवयेत् ॥ १ ॥

कपीनां जीवनार्थाय रामकार्य्यप्रसिद्धये ।
शतयोजनविस्तीर्णं पुप्लुवेऽब्धिं स मारुतिः ॥ २ ॥

कपीनाम् जीवन अर्थाय राम कार्य्यप्रसिद्धये ।
शत योजन विस्तीर्णम् पुप्लुवे अब्धिम् स मारुतिः ॥ २ ॥

दृष्ट्वोत्थितञ्च मैनाकं सिंहिकां विनिपात्य च ।
लङ्कां दृष्ट्वा राक्षसानां गृहाणि वनितागृहे ॥ ३ ॥

दृष्ट्वा उत्थि तञ्च मैनाकम् सिंहिकाम् विनिपात्य च ।
लङ्काम् दृष्ट्वा राक्षसानाम् गृहाणि वनिता गृहे ॥ ३ ॥

दशग्रीवस्य कुम्भस्य कुम्भकर्णस्य रक्षसः ।
विभीषणस्येन्द्रजितो गृहेऽन्येषां च रक्षसाम् ॥ ४ ॥

दशग्रीवस्य कुम्भस्य कुम्भकर्णस्य रक्षसः ।
विभीषणस्य इन्द्रजितः गृहे अन्येषाम् च रक्षसाम् ॥ ४ ॥

नापश्यत् पानभूम्यादौ सीतां चिन्तापरायणः ।
अशोकवनिकां गत्वा दृष्टवाञ्छिंशपातले ॥ ५ ॥

न अपश्यत् पान भूमि आदौ सीताम् चिन्ता परायणः ।
अशोक वनिकाम् गत्वा दृष्टवान् शिंशपा तले ॥ ५ ॥

राक्षसीरक्षितां सीतां भव भार्येति वादिनम् ।
रावणं शिशपास्थोऽथ नेति सीतान्तु वादिनीम् ॥ ६ ॥

राक्षसी रक्षिताम् सीताम् भव भार्या इति वादिनम् ।
रावणम् शिशपा स्थः अथ न इति सीता अन्तु वादिनीम् ॥ ६ ॥

भव भार्या रावणस्य राक्षसीर्वादिनीः कपिः ।
गते तु रावणे प्राह राजा दशरथोऽभवत् ॥ ७ ॥

भव भार्या रावणस्य राक्षसीः वादिनीः कपिः ।
गते तु रावणे प्राह राजा दशरथः अभवत् ॥ ७ ॥

रामोऽस्य लक्ष्ममः पुत्रौ वनवासङ्गतौ वरौ ।
रामपत्नी जानकी त्वं रावणेन हृता बलात् ॥ ८ ॥

रामः अस्य लक्ष्ममः पुत्रौ वन वासङ्गतौ वरौ ।
राम पत्नी जानकी त्वम् रावणेन हृता बलात् ॥ ८ ॥

रामः सुग्रीवमित्रस्त्वा मार्गयन् प्रैषयच्च माम् ।
साभिज्ञानञ्चांगुलीयं रामदत्तं गृहाण वै ॥ ९ ॥

रामः सुग्रीव मित्रः त्वा मार्गयन् प्रैषयत् च माम् ।
स अभिज्ञानञ्च अंगुलीयम् राम दत्तम् गृहाण वै ॥ ९ ॥

सीताऽङ्गुलीयं जग्रह साऽपश्यन्मारुतिन्तरौ ।
भूयोऽग्रे चोपविष्टं तमुवाच यदि जीवति ॥ १० ॥

सीता अङ्गुलीयम् जग्रह सा अपश्यत् मारुतिन्तरौ ।
भूयस् अग्रे च उपविष्टम् तम् उवाच यदि जीवति ॥ १० ॥

रामः कथं न नयति शङ्कितामब्रवीत् कपिः ।
रामः सीते न जानीते ज्ञात्वा त्वां स नयिष्यति ॥ ११ ॥

रामः कथम् न नयति शङ्किताम् अब्रवीत् कपिः ।
रामः सीते न जानीते ज्ञात्वा त्वाम् स नयिष्यति ॥ ११ ॥

रावणं राक्षसं हत्वा सबलं देविमाशुच ।
साभिज्ञानं देहि मे त्वं मणिं सीताऽददत्कपौ ॥ १२ ॥

रावणम् राक्षसम् हत्वा स बलम् देविमाशुच ।
स अभिज्ञानम् देहि मे त्वम् मणिम् सीता अददत् कपौ ॥ १२ ॥

उवाच मां यथा रामो नयेच्छीघ्रं तथा कुरु ।
काकाक्षिपातनकथाम्प्रतियाहि हि शोकह ॥ १३ ॥

उवाच माम् यथा रामः नयेत् शीघ्रम् तथा कुरु ।
काक अक्षि पातन कथाम् प्रतियाहि हि शोकह ॥ १३ ॥

मणिं कथां गृहीत्वाह हनूमान्नेष्यते पतिः ।
अथवा ते त्वारा काचित् पृष्ठमारुह मे शुभे ॥ १४ ॥

मणिम् कथाम् गृहीत्वा आह हनूमान् न इष्यते पतिः ।
अथवा ते त्वारा काचिद् पृष्ठम् आरुह मे शुभे ॥ १४ ॥

अद्य त्वां दर्शयिष्यामि ससुग्रीवञ्च राघवम् ।
सीताऽब्रवलीद्धनूमन्तं नयतां मां हि राघवः ॥ १५ ॥

अद्य त्वाम् दर्शयिष्यामि स सुग्रीवञ्च राघवम् ।
सीता अब्रव लीद्ध नूमन्तम् नयताम् माम् हि राघवः ॥ १५ ॥

हनूमान् स दशग्रीवदर्शनोपायमाकरोत् ।
वनं बभञ्च तत्पालान् हत्वा दन्तनखादिभिः ॥ १६ ॥

हनूमान् स दशग्रीव दर्शन उपायम् आकरोत् ।
वनम् बभञ्च तद् पालान् हत्वा दन्त नख आदिभिः ॥ १६ ॥

हत्वा तु किङ्करान् सर्वान् सप्त मन्त्रिसुतानपि ।
पुत्रमक्षं कुमारञ्च शक्रजिच्चबबन्ध तम् ॥ १७ ॥

हत्वा तु किङ्करान् सर्वान् सप्त मन्त्रि सुतान् अपि ।
पुत्रम् अक्षम् कुमारञ्च शक्रजित् चबबन्ध तम् ॥ १७ ॥

नागपाशेन पिङ्गाक्षं दर्शयामास रावणम् ।
उवाच रावणः कस्त्वं मारुतिः प्राह रावणम् ॥ १८ ॥

नागपाशेन पिङ्ग अक्षम् दर्शयामास रावणम् ।
उवाच रावणः कः त्वम् मारुतिः प्राह रावणम् ॥ १८ ॥

रामदूतो राघवाय सीतां देहि मरिष्यसि ।
रामबाणैर्हतः सार्द्धं लङ्कास्थै राक्षसैर्ध्रुवम् ॥ १९ ॥

राम दूतः राघवाय सीताम् देहि मरिष्यसि ।
राम बाणैः हतः सार्द्धम् लङ्का स्थै राक्षसैः ध्रुवम् ॥ १९ ॥

रावणो हन्तुमुद्युक्तो विभीषणनिवारितः ।
दीपयामास लाङ्गूलं दीप्तपुच्छः स मारुतिः ॥ २० ॥

रावणः हन्तुम् उद्युक्तः विभीषण निवारितः ।
दीपयामास लाङ्गूलम् दीप्त पुच्छः स मारुतिः ॥ २० ॥

दग्ध्वा लङ्कां राक्षसाश्च दृष्ट्वा सीतां प्रणम्य ताम ।
समुद्रपारमागम्य दृष्ट्वा सीतेति चाब्रवीत् ॥ २१ ॥

दग्ध्वा लङ्काम् राक्षसाः च दृष्ट्वा सीताम् प्रणम्य ताम ।
समुद्र पारम् आगम्य दृष्ट्वा सीता इति च अब्रवीत् ॥ २१ ॥

अङ्गदादीनङ्गदाद्यैः पीत्वा मधुवने मधु ।
जित्वा दधिमुखादींश्च दृष्ट्वा तेऽब्रवन् ॥ २२ ॥

अङ्गद आदीन् अङ्गद आद्यैः पीत्वा मधुवने मधु ।
जित्वा दधि मुख आदीन् च दृष्ट्वा ते अब्रवन् ॥ २२ ॥

दृष्टा सीतेति रामोऽपि हृष्टः पप्रच्छ मारुतिम् ।
कथं दृष्टा त्वया सीता किमुवाच च माम्प्रति ॥ २३ ॥

दृष्टा सीता इति रामः अपि हृष्टः पप्रच्छ मारुतिम् ।
कथम् दृष्टा त्वया सीता किम् उवाच च माम् प्रति ॥ २३ ॥

सीताकथामृतेनैव सिञ्च मां कामवह्निगम् ।
हनूमानब्रवोद्रामं लङ्घयित्वाऽब्धिमागतः ॥ २४ ॥

सीता कथा अमृतेन एव सिञ्च माम् काम वह्नि गम् ।
हनूमान् अब्रव उद्रामम् लङ्घयित्वा अब्धिम् आगतः ॥ २४ ॥

सीतां दृष्ठ्वा पुरीं दग्ध्वा सीतामणिं गृहाण वै ।
हत्वा त्वं रावणं सीतां प्रास्यसे राम मा शुचः ॥ २५ ॥

सीताम् दृष्ठ्वा पुरीम् दग्ध्वा सीतामणिम् गृहाण वै ।
हत्वा त्वम् रावणम् सीताम् प्रास्यसे राम मा शुचः ॥ २५ ॥

गृहीत्वा तं मणिं रामो रुरोद विरहातुरः ।
मणिं दृष्ट्वा जानकी मे दृष्टा सीता नयस्व माम् ॥ २६ ॥

गृहीत्वा तम् मणिम् रामः रुरोद विरह आतुरः ।
मणिम् दृष्ट्वा जानकी मे दृष्टा सीता नयस्व माम् ॥ २६ ॥

तथा विना न जीवामि सुग्रीवाद्यैः प्रबोधितः ।
समुद्रतीरं गतवान् तत्र रामं विभीषणः ॥ २७ ॥

तथा विना न जीवामि सुग्रीव आद्यैः प्रबोधितः ।
समुद्र तीरम् गतवान् तत्र रामम् विभीषणः ॥ २७ ॥

गतस्तिरस्कृतो भ्रात्रा रावणेन दुरात्मना ।
रामाय देहि सीतां त्वमित्युक्तेनासहायवान् ॥ २८ ॥

गतः तिरस्कृतः भ्रात्रा रावणेन दुरात्मना ।
रामाय देहि सीताम् त्वम् इति उक्तेन असहायवान् ॥ २८ ॥

रामो विभीषणं मित्रं लङ्कैवर्येऽभ्यषेचयत् ।
समुद्रं प्रार्थयन्मार्गं यदा नायात्तदा शरैः ॥ २९ ॥

रामः विभीषणम् मित्रम् लङ्का ऐवर्ये अभ्यषेचयत् ।
समुद्रम् प्रार्थयत् मार्गम् यदा न अयात् तदा शरैः ॥ २९ ॥

भेदयामास रामञ्च उवाचाब्धि समागतः ।
नलेन सेतुं बद्ध्वाब्धौ लङ्कां व्रज गभीरकः ॥ ३० ॥

भेदयामास रामञ्च उवाच अब्धि समागतः ।
नलेन सेतुम् बद्ध्वा अब्धौ लङ्काम् व्रज गभीरकः ॥ ३० ॥

अहं त्वया कृतः पूर्वं रामोऽपि नलसेतुना ।
कृतेन तरुशैलाद्यैर्गतः पारं महोदधेः ।
वानरैः स सुवेलस्थः सह लङ्कां ददर्शवै ॥ ३१ ॥

अहम् त्वया कृतः पूर्वम् रामः अपि नल सेतुना ।
कृतेन तरु शैल आद्यैः गतः पारम् महोदधेः ।
वानरैः स सु वेल स्थः सह लङ्काम् ददर्श वै ॥ ३१ ॥

॥ अध्यायः ०१० ॥

नारद उवाच ।
रामोक्तञ्चाङ्गदौ गत्वा रावणं प्राह जानकी ।
दीयतां राघवायाशु अन्यथा त्वं मरिप्यसि ॥ १ ॥

नारद उवाच ।
राम उक्तञ्च अङ्गदौ गत्वा रावणम् प्राह जानकी ।
दीयताम् राघवाय आशु अन्यथा त्वम् मरिप्यसि ॥ १ ॥

रावणो हन्तुमुद्युक्तः सङ्ग्रामोद्धतराक्षसः ।
रामयाह दशग्रीवो युद्धमेकं तु मन्यते ॥ २ ॥

रावणः हन्तुम् उद्युक्तः सङ्ग्राम उद्धत राक्षसः ।
रामया आह दशग्रीवः युद्धम् एकम् तु मन्यते ॥ २ ॥

रामो युद्धाय तच्छ्रुत्वा लङ्कां सकपिराययौ ।
वानरो हनुमान मैन्दो द्विविदौ जाम्बवान्नलः ॥ ३ ॥

रामः युद्धाय तत् श्रुत्वा लङ्काम् स कपिः आययौ ।
वानरः हनुमान मैन्दः द्विविदौ जाम्बवान् नलः ॥ ३ ॥

नीलस्तारोङ्गदो धूभ्रः सुषेणः केशरी गयः ।
पनसो विनतो रम्भः शरभः कथनो बली ॥ ४ ॥

नीलः तारा उङ्ग दः धूभ्रः सुषेणः केशरी गयः ।
पनसः विनतः रम्भः शरभः कथनः बली ॥ ४ ॥

गवाक्षो दधिवक्त्रश्च गवयो गन्धमादनः ।
एते चान्ये च सुग्रीव एतैर्युक्तो ह्यसङ्ख्यकैः ॥ ५ ॥

गवाक्षः दधि वक्त्रः च गवयः गन्धमादनः ।
एते च अन्ये च सुग्रीव एतैः युक्तः हि असङ्ख्यकैः ॥ ५ ॥

रक्षसां वानराणाञ्च युद्धं सङ्कुलमाबभौ ।
राक्षसा वानराञजघ्नुः शरशक्तिगदादिभिः ॥ ६ ॥

रक्षसाम् वानराणाञ्च युद्धम् सङ्कुलम् आबभौ ।
राक्षसा वानराञ जघ्नुः शर शक्ति गदा आदिभिः ॥ ६ ॥

वानरा राक्षसाञ् जघ्नुर्नखदन्तशिलादिभिः ।
हस्त्थश्वरथपादातं राक्षसानां बलं हतम् ॥ ७ ॥

वानरा राक्षसान् जघ्नुः नख दन्त शिला आदिभिः ।
हस्त्थ श्व रथ पादातम् राक्षसानाम् बलम् हतम् ॥ ७ ॥

हनूमान् गिरिऋङ्गेण धूम्राक्षमवधीद्रिपुम् ।
अकम्पनं प्रहस्तञ्च युध्यन्तं नील आवधीत् ॥ ८ ॥

हनूमान् गिरिऋङ्गेण धूम्राक्षम् अवधीत् रिपुम् ।
अकम्पनम् प्रहस्तञ्च युध्यन्तम् नील आवधीत् ॥ ८ ॥

इन्द्रजिच्छरबन्धाच्च विमुक्तौ रामलक्षमणौ ।
तार्क्ष्यसन्दर्शनाद् बाणैर्जघ्ननू राक्षसं बलम् ॥ ९ ॥

इन्द्रजित् शर बन्धात् च विमुक्तौ राम लक्ष मणौ ।
तार्क्ष्य सन्दर्शनात् बाणैः जघ्ननू राक्षसम् बलम् ॥ ९ ॥

रामः शरैर्जर्जरितं रावणञ्चाकरोद्रणे ।
रावणः कुम्बकर्णञ्च बौधयामास दुः खितः ॥ १० ॥

रामः शरैः जर्जरितम् रावणञ्चाकर उद्रणे ।
रावणः कुम्बकर्णञ्च बौधयामास दुः खितः ॥ १० ॥

कुम्भकर्णः प्रबुद्धोऽथ पीत्वा घटसहस्त्रकम् ।
मद्यस्य महिषादीनां भक्षयित्वाह रावणम् ॥ ११ ॥

कुम्भकर्णः प्रबुद्धः अथ पीत्वा घट सहस्त्रकम् ।
मद्यस्य महिष आदीनाम् भक्षयित्वा आह रावणम् ॥ ११ ॥

सीताया हरणं पापं कृतन्त्वं हि गुरुर्यतः ।
अतो गच्छामि युद्धाय रामं हन्मि सवानरम् ॥ १२ ॥

सीतायाः हरणम् पापम् कृतन्त्वम् हि गुरुः यतस् ।
अतस् गच्छामि युद्धाय रामम् हन्मि स वानरम् ॥ १२ ॥

इत्युक्त्वा वानरान् सर्वान् कुम्भकर्णो ममर्द्द ह ।
गृहीतस्तेन सुग्रीवः कर्णनासं चकर्त्त सः ॥ १३ ॥

इति उक्त्वा वानरान् सर्वान् कुम्भकर्णः ममर्द्द ह ।
गृहीतः तेन सुग्रीवः कर्ण नासम् चकर्त्त सः ॥ १३ ॥

कर्णनासाविहीनोऽसौ भक्ष यामास वानरान् ।
अथ कुम्भो निकुमभश्च मकराक्षश्च राक्षसः ॥ १४ ॥

कर्ण नासा विहीनः असौ भक्ष यामास वानरान् ।
अथ कुम्भः निकुमभः च मकराक्षः च राक्षसः ॥ १४ ॥

ततः पादौ ततश्छित्त्वा शिरो भूमौ व्यपातयत् ।
अथ कुम्भो निकुम्भश्च मकराक्षश्च राक्षसः ॥ १५ ॥

ततस् पादौ ततस् छित्त्वा शिरः भूमौ व्यपातयत् ।
अथ कुम्भः निकुम्भः च मकराक्षः च राक्षसः ॥ १५ ॥

महोदरो महापार्श्वो मत्त उन्तत्तराक्षसः ।
प्रघसो भासकर्णश्च विरूपाक्षस्छ संयुगे ॥ १६ ॥

महोदरः महापार्श्वः मत्त उन्तत्त राक्षसः ।
प्रघसः भासकर्णः च विरूपाक्षस्छ संयुगे ॥ १६ ॥

देवान्तको नरान्तश्च त्रिशिराश्चातिकायकः ।
रामेण लक्ष्मणेनैते वानरैः सविभीषणैः ॥ १७ ॥

देवान्तकः नरान्तः च त्रिशिराः च अतिकायकः ।
रामेण लक्ष्मणेन एते वानरैः स विभीषणैः ॥ १७ ॥

युध्यमानास्तथाह्यन्ये राक्षसाभुवि पातिताः ।
इन्द्रजिन्मायया युध्यन् रामादीन् सम्बबन्ध ह ॥ १८ ॥

युध्यमानाः तथा हि अन्ये राक्षस अभुवि पातिताः ।
इन्द्रजित् मायया युध्यन् राम आदीन् सम्बबन्ध ह ॥ १८ ॥

वरदत्तैर्नागबाणै रोषध्या तौ विशल्यकौ ।
विशल्ययाव्रणौ कृत्वा मारुत्यानीतपर्वने ॥ १९ ॥

वर दत्तैः नाग बाणै रोषध्या तौ विशल्यकौ ।
विशल्यया व्रणौ कृत्वा मारुति आनीत पर्वने ॥ १९ ॥

हनूमान् धारयामास तत्रागं यत्र संश्थितः ।
निकुम्भिलायां होमादि कुर्वन्तं तं हि लक्ष्मणः ॥ २० ॥

हनूमान् धारयामास तत्र आगम् यत्र संश्थितः ।
निकुम्भिलायाम् होम आदि कुर्वन्तम् तम् हि लक्ष्मणः ॥ २० ॥

शरैरिन्द्रजितं वीरं युद्धे तं तु व्यशातयत् ।
रावणः शोकस्न्तप्तः सीतां हन्तुं समुद्यतः ॥ २१ ॥

शरैः इन्द्रजितम् वीरम् युद्धे तम् तु व्यशातयत् ।
रावणः शोकस्न्तप्तः सीताम् हन्तुम् समुद्यतः ॥ २१ ॥

अविन्ध्यवारितो राजरथस्यः सबलौययौ ।
इन्द्रोक्तो मातलीरामं रथस्थं प्रचकार तम् ॥ २२ ॥

अविन्ध्य वारितः राजरथस्यः स बलौययौ ।
इन्द्र उक्तः मातली रामम् रथ स्थम् प्रचकार तम् ॥ २२ ॥

रामरावणयोर्युद्धं रामरावणयोरिव ।
रावणो वानरान् हन्ति मारुत्याद्याश्च रावणम् ॥ २३ ॥

राम रावणयोः युद्धम् राम रावणयोः इव ।
रावणः वानरान् हन्ति मारुति आद्याः च रावणम् ॥ २३ ॥

रामः शस्त्रैस्तमस्त्रैश्च ववर्ष जलदो यथा ।
तस्य ध्वजं स चिच्छेद रथमश्वांश्च सारथिम् ॥ २४ ॥

रामः शस्त्रैः तमस्त्रैः च ववर्ष जलदः यथा ।
तस्य ध्वजम् स चिच्छेद रथम् अश्वान् च सारथिम् ॥ २४ ॥

धनुर्बाहूञ्छिरांस्येव उत्तिष्ठन्ति शिरांसि हि ।
पैतामहेन हृदयं भित्त्वा रामेण रावणः ॥ २५ ॥

धनुः बाहून् शिरांसि एव उत्तिष्ठन्ति शिरांसि हि ।
पैतामहेन हृदयम् भित्त्वा रामेण रावणः ॥ २५ ॥

भूतले पातितः सर्वै राक्षसै रुरुदुः स्त्रियः ।
आश्वास्य तञ्च संस्कृत्य रामज्ञप्तो विभीषणः ॥ २६ ॥

भू तले पातितः सर्वै राक्षसै रुरुदुः स्त्रियः ।
आश्वास्य तञ्च संस्कृत्य राम ज्ञप्तः विभीषणः ॥ २६ ॥

हनृमतानयद्रामः सीतां शुद्धां गृहीतवान् ।
रामो वह्नौ प्रविष्टान्तां शुद्धामिन्द्रादिभिः स्तुतः ॥ २७ ॥

हनृमतानयत् रामः सीताम् शुद्धाम् गृहीतवान् ।
रामः वह्नौ प्रविष्ट अन्तान् शुद्धाम् इन्द्र आदिभिः स्तुतः ॥ २७ ॥

ब्रह्मणा दशरथेन त्वं विष्ण् राक्षसमर्द्दनः ।
इन्द्रौर्च्चितोऽमृतवृष्ट्या जीवयामास वानरान् ॥ २८ ॥

ब्रह्मणा दशरथेन त्वम् विष्ण् राक्षस मर्द्दनः ।
इन्द्र और्च्चितः अमृत वृष्ट्या जीवयामास वानरान् ॥ २८ ॥

रामेण पूजिता जग्मुर्युद्धं दृष्ट्वा दिवञ्च ते ।
रामो विभीषणायादाल्लङ्कामभ्यर्च्य वानरान् ॥ २९ ॥

रामेण पूजिता जग्मुः युद्धम् दृष्ट्वा दिवञ्च ते ।
रामः विभीषणाय अदात् लङ्काम् अभ्यर्च्य वानरान् ॥ २९ ॥

ससीतः पुष्पके स्थित्वा गतमार्गेण वै गतः ।
दर्शयन् वनदुर्गाणि सीतायै हृष्टमानसः ॥ ३० ॥

स सीतः पुष्पके स्थित्वा गत मार्गेण वै गतः ।
दर्शयन् वन दुर्गाणि सीतायै हृष्ट मानसः ॥ ३० ॥

भरद्वाजं नमस्कृत्य नन्दिग्रामं समागतः ।
भरतेन नतश्चागादयोध्यान्तत्र संश्थितः ॥ ३१ ॥

भरद्वाजम् नमस्कृत्य नन्दिग्रामम् समागतः ।
भरतेन नतः च अगात् अयोध्या अन्तत्र संश्थितः ॥ ३१ ॥

वसिष्ठादीन्नमस्कृत्य कौशल्याञ्चैव केकयीम् ।
सुमित्रां प्राप्तराज्योऽथ द्विजादीन् सोऽभ्यपूजयत् ॥ ३२ ॥

वसिष्ठ आदीन् नमस्कृत्य कौशल्यान् च एव केकयीम् ।
सुमित्राम् प्राप्त राज्यः अथ द्विज आदीन् सः अभ्यपूजयत् ॥ ३२ ॥

वासुदेवं स्वमात्मानमश्वमेधैरथायजत् ।
सर्वदानानि स ददौ पालयामास स प्रजाः ॥ ३३ ॥

वासुदेवम् स्वम् आत्मानम् अश्वमेधैः अथ अयजत् ।
सर्व दानानि स ददौ पालयामास स प्रजाः ॥ ३३ ॥

पुत्रवद्धर्म्मकामादीन् दुष्टनिग्रहणे रतः ।
सर्वधर्म्मपरो लोकः सर्वशस्या च मेदिनी ।
नाकालमरणञ्चासीद्रामे राज्यं प्रशासति ॥ ३४ ॥

पुत्र वत् धर्म्म काम आदीन् दुष्ट निग्रहणे रतः ।
सर्व धर्म्म परः लोकः सर्व शस्या च मेदिनी ।
न अकाल मरणञ्चासीत् रामे राज्यम् प्रशासति ॥ ३४ ॥

॥ अध्यायः ०११ ॥

नारद उवाच ।
राज्यस्थं राघवं जग्मुरगस्त्याद्याः सुपूजिताः ।
धन्यस्त्वं विजयी यस्मादिन्द्रजिद्विनिपातितः ॥ १ ॥

नारद उवाच ।
राज्य स्थम् राघवम् जग्मुः अगस्त्य आद्याः सु पूजिताः ।
धन्यः त्वम् विजयी यस्मात् इन्द्रजित् विनिपातितः ॥ १ ॥

ब्रह्मात्मजः पुलस्त्योभूद् विश्रवास्तस्यनैकषी ।
पुष्पोत्कटाभूत् प्रथमा तत्पुत्रोभूद्धनेश्वरः ॥ २ ॥

ब्रह्म आत्मजः पुलस्त्यः भूद् विश्रवाः तस्यनैकषी ।
पुष्प उत्कटा अभूत् प्रथमा तद् पुत्र उभूत् धन ईश्वरः ॥ २ ॥

नैकष्यां रावणो जज्ञे विंशद्बाहुर्द्दशाननः ।
तपसा ब्रह्मदत्तेन वरेण जितदैवतः ॥ ३ ॥

नैकष्यान् रावणः जज्ञे विंशत् बाहुः द्दशाननः ।
तपसा ब्रह्मदत्तेन वरेण जित दैवतः ॥ ३ ॥

कुम्भकर्णः सनिद्रोऽभूद्धर्म्मिष्ठोऽभूद्धिभीषणः ।
स्वसा शूर्पणखा तेषां रावणान्मेघनादकः ॥ ४ ॥

कुम्भकर्णः स निद्रः अभूत् धर्म्मिष्ठः अभूत् हि भीषणः ।
स्वसा शूर्पणखा तेषाम् रावणात् मेघनादकः ॥ ४ ॥

इन्द्रं जित्वेन्द्रजिच्चाभूद्रावणादधिको बली ।
हतस्त्वया लक्षमणेन देवादेः क्षेममिच्छता ॥ ५ ॥

इन्द्रम् जित्वा इन्द्रजित् च अभूत् रावणात् अधिकः बली ।
हतः त्वया लक्ष मणेन देव आदेः क्षेमम् इच्छता ॥ ५ ॥

इत्युक्त्वा ते गता विप्रा अगस्त्याद्या नमस्कृताः ।
देवप्रार्थितरामोक्तः शत्रुघ्नो लवणार्द्दनः ॥ ६ ॥

इति उक्त्वा ते गता विप्रा अगस्त्य आद्या नमस्कृताः ।
देव प्रार्थित राम उक्तः शत्रुघ्नः लवणार्द्दनः ॥ ६ ॥

अभूत् पूर्म्मथुरा काचिद् रामोक्तो भरतोऽवधीत् ।
कोटित्रयञ्च शैलूषपुत्राणां निशितैः शरैः ॥ ७ ॥

अभूत् पूर्म्मथुरा काचिद् राम उक्तः भरतः अवधीत् ।
कोटित्रयञ्च शैलूष पुत्राणाम् निशितैः शरैः ॥ ७ ॥

शैलूषं दुप्टगन्धर्वं सिन्धुतीरनिवासिनम् ।
तक्षञ्च पुष्करं पुत्रं स्थापयित्वाथ देशयोः ॥ ८ ॥

शैलूषम् दुप्ट गन्धर्वम् सिन्धु तीर निवासिनम् ।
तक्षञ्च पुष्करम् पुत्रम् स्थापयित्वा अथ देशयोः ॥ ८ ॥

भरतोगात्सशत्रुघ्नो राघवं पूजयन् स्थितः ।
रामो दुष्टान्निहत्याजौ शिष्टान् सम्पाल्य मानवः ॥ ९ ॥

भरतः गात् स शत्रुघ्नः राघवम् पूजयन् स्थितः ।
रामः दुष्टान् निहत्य आजौ शिष्टान् सम्पाल्य मानवः ॥ ९ ॥

पुत्रौ कुशल्वौ जातौ वाल्मीकेराश्रमे वरौ ।
लोकापवादात्त्यक्तायां ज्ञातौ सुचरितश्रवात् ॥ १० ॥

पुत्रौ कुशल्वौ जातौ वाल्मीकेः आश्रमे वरौ ।
लोक अपवादात् त्यक्तायाम् ज्ञातौ सु चरित श्रवात् ॥ १० ॥

राज्येभिषिच्य ब्रह्माहमस्मीति ध्यानतत्परः ।
दशवर्षसहस्त्राणि दशवर्षसतानि च ॥ ११ ॥

राज्येभिषिच्य ब्रह्मा अहम् अस्मि इति ध्यान तत्परः ।
दश वर्ष सहस्त्राणि दश वर्ष सतानि च ॥ ११ ॥

॥ अध्यायः ०१२ ॥

अग्निरुवाच ।
हरिवंशम्प्रवक्षयामि विष्णुनाभ्यम्बुजादजः ।
ब्रह्मणोत्रिस्ततः सोमः सोमाज्जातः पुरूरवाः ॥ १ ॥

अग्निः उवाच ।
हरिवंशम्प्रवक्षयामि विष्णु नाभि अम्बुजात् अजः ।
ब्रह्मणा उत्रिः ततस् सोमः सोमात् जातः पुरूरवाः ॥ १ ॥

तस्मादायुरभूत्तस्मान्नहुषोऽतो ययातिकः ।
यदुञ्च तुर्वसुन्तस्माद्देवयानी व्यजायत ॥ २ ॥

तस्मात् आयुः अभूत् तस्मात् नहुषः अतस् ययातिकः ।
यत् उञ्च तुर्वसुन्तस्मात् देवयानी व्यजायत ॥ २ ॥

द्रुह्यञ्चानुञ्च पूरुञ्च शर्म्मिष्ठा वार्षपर्वणी ।
यदोः कुले यादवाश्च वसुदेवस्तदुत्तमः ॥ ३ ॥

द्रुह्यञ्चानुञ्च पूरुञ्च शर्म्मिष्ठा वार्षपर्वणी ।
यदोः कुले यादवाः च वसुदेवः तद् उत्तमः ॥ ३ ॥

भूवो भारावतारार्थं देवक्यां वसुदेवतः ।
हिरण्यकशिपोः पुत्राः षड्गर्भा योगनिद्रया ॥ ४ ॥

भूवो भार अवतार अर्थम् देवक्याम् वसुदेवतः ।
हिरण्यकशिपोः पुत्राः षड्गर्भा योगनिद्रया ॥ ४ ॥

विष्णुप्रयुक्तया नीता देवकीजठरं पुरा ।
अभूच्च सप्तमो गर्भो देवक्या जठराद् बलः ॥ ५ ॥

विष्णु प्रयुक्तया नीता देवकी जठरम् पुरा ।
अभूत् च सप्तमः गर्भः देवक्या जठरात् बलः ॥ ५ ॥

सङ्क्रामितोऽभूद्रोहिण्यां रौहिणेयस्ततो इरिः ।
कृष्णाष्टम्याञ्च नभसि अर्द्धरात्रे चतुर्भुजः ॥ ६ ॥

सङ्क्रामितः अभूत् रोहिण्याम् रौहिणेयः ततस् इरिः ।
कृष्ण अष्टम्याञ्च नभसि अर्द्धरात्रे चतुर्भुजः ॥ ६ ॥

देवक्या वसुदेवेन स्तुतो बालो द्विबाहुकः ।
वसुदेवः कंसभयाद्यसोदाशयनेऽनयत् ॥ ७ ॥

देवक्या वसुदेवेन स्तुतः बालः द्वि बाहुकः ।
वसुदेवः कंस भयात् यसा उदाशयने अनयत् ॥ ७ ॥

यशोदावालिकां गृह्य देवकीशयनेऽनयत् ।
कंसो बालध्वनिं श्रुत्वा ताञ्चिक्षएप शिलातले ॥ ८ ॥

यशोदा वालिकाम् गृह्य देवकी शयने अनयत् ।
कंसः बाल ध्वनिम् श्रुत्वा ताञ्चि क्षएप शिला तले ॥ ८ ॥

वारीतोपि स देवक्या मृत्युर्गर्भोष्टमो मम ।
श्रुत्वाऽशरीणीं वाचं मत्तो गर्भास्तु मारिताः ॥ ९ ॥

वारीतोपि स देवक्या मृत्युः गर्भ उष्टमः मम ।
श्रुत्वा अशरीणीम् वाचम् मत्तः गर्भाः तु मारिताः ॥ ९ ॥

समर्पितास्तु देवक्या विवाहसमयेरिताः ।
सा क्षिप्ता बालिका कंसमाकशस्थाब्रवीदिदम् ॥ १० ॥

समर्पिताः तु देवक्या विवाह समय ईरिताः ।
सा क्षिप्ता बालिका कंसम् आक शस्था अब्रवीत् इदम् ॥ १० ॥

किं मया क्षिप्ताया कंस जातो यस्त्वां वधिष्यति ।
सर्वस्वभूतो देवानां भूभारहरणाय सः ॥ ११ ॥

किम् मया क्षिप्ताया कंस जातः यः त्वाम् वधिष्यति ।
सर्व स्व भूतः देवानाम् भू भार हरणाय सः ॥ ११ ॥

इत्युक्त्वा सा च सुम्भादीन् हत्वेन्द्रेण च संस्तुता ।
आर्या दुर्गा वेदगर्भा अम्बिका भद्रकाल्यपि ॥ १२ ॥

इति उक्त्वा सा च सुम्भा आदीन् हत्वा इन्द्रेण च संस्तुता ।
आर्या दुर्गा वेद गर्भा अम्बिका भद्रकाली अपि ॥ १२ ॥

भद्रा क्षोम्या क्षेमकरी नैकबाहुर्नमामि ताम् ।
त्रिसन्ध्यं यः पठेन्नाम सर्वान् कामानवाप्नुयात् ॥ १३ ॥

भद्रा क्षोम्या क्षेमकरी न एक बाहुः नमामि ताम् ।
त्रि सन्ध्यम् यः पठेत् नाम सर्वान् कामान् अवाप्नुयात् ॥ १३ ॥

कंसोपि पूतनादींश्च प्रैषयद् बालनाशने ।
यशोदापतिनन्दाय वसुदेवेन चार्पितौ ॥ १४ ॥

कंसोपि पूतना आदीन् च प्रैषयत् बाल नाशने ।
यशोदा अपति नन्दाय वसुदेवेन च अर्पितौ ॥ १४ ॥

रक्षणाय च संसादेर्भीतेनैव हि गोकुले ।
रामकृष्णौ चेरतुस्तौ गोभिर्गोपालकैः सह ॥ १५ ॥

रक्षणाय च संसादेः भीतेन एव हि गोकुले ।
राम कृष्णौ चेरतुः तौ गोभिः गोपालकैः सह ॥ १५ ॥

सर्वस्य जगतः पालौ गोपालौ तौ बभूवतुः ।
कृष्णश्चोलूखले बद्धो दाम्ना व्यग्रयशोदया ॥ १६ ॥

सर्वस्य जगतः पालौ गोपालौ तौ बभूवतुः ।
कृष्णः च उलूखले बद्धः दाम्ना व्यग्र यशोदया ॥ १६ ॥

यमलार्जुनमध्येऽगाद् भग्नौ च यमलार्जुनौ ।
परिवृत्तश्च शकटः पादक्षेपात् स्तनार्थिना ॥ १७ ॥

यमल अर्जुन मध्ये अगात् भग्नौ च यमल अर्जुनौ ।
परिवृत्तः च शकटः पाद क्षेपात् स्तन अर्थिना ॥ १७ ॥

पूतना स्तनपानेन सा हता हन्तुमुद्यता ।
वृन्दावनगतः कृष्णः कालियं यमुनाह्रदात् ॥ १८ ॥

पूतना स्तन पानेन सा हता हन्तुम् उद्यता ।
वृन्दावन गतः कृष्णः कालियम् यमुना ह्रदात् ॥ १८ ॥

जित्वा निः सार्य चाब्धिस्थञ्चकार बलसंस्तुतः ।
क्षेमं तालवनं चक्रे हत्वा धेनुकगर्द्दभम् ॥ १९ ॥

जित्वा निः सार्य च अब्धि स्थञ्चकार बल संस्तुतः ।
क्षेमम् ताल वनम् चक्रे हत्वा धेनु कगर्द्दभम् ॥ १९ ॥

अरिष्टवृषभं हत्वा केशिनं हयरूपिणम् ।
शक्रोत्सवं परित्यज्य कारितो गोत्रयज्ञकः ॥ २० ॥

अरिष्ट वृषभम् हत्वा केशिनम् हय रूपिणम् ।
शक्र उत्सवम् परित्यज्य कारितः गोत्र यज्ञकः ॥ २० ॥

पर्वतं घारयित्वा च शक्राद् वृप्टिर्निवारिता ।
नमस्कृतो महेन्द्रेण गोविन्दोऽथार्जुनोर्पितः ॥ २१ ॥

पर्वतम् घारयित्वा च शक्रात् वृप्टिः निवारिता ।
नमस्कृतः महा इन्द्रेण गोविन्दः अथ अर्जुन ऊर्पितः ॥ २१ ॥

इन्द्रोत्सवस्तु तुष्टेन भूयः कृष्णेन कारितः ।
रथस्थो मथुराञ्चागात् कंसोक्ताक्रूरसंस्तुतः ॥ २२ ॥

इन्द्र उत्सवः तु तुष्टेन भूयस् कृष्णेन कारितः ।
रथ स्थः मथुराञ्चागात् कंस उक्त अक्रूर संस्तुतः ॥ २२ ॥

गोपीभिरनुरक्ताबिः क्रीडिताभिर्निरीक्षितः ।
रजकं चाप्रयच्छन्तं इत्वा वस्त्राणि चाग्रहीत् ॥ २३ ॥

गोपीभिः अनुरक्त अबिः क्रीडिताभिः निरीक्षितः ।
रजकम् च अप्रयत् छन्तम् इत्वा वस्त्राणि च अग्रहीत् ॥ २३ ॥

सह रामेण मालाभृन्मालाकारे वरन्ददौ ।
दत्तानुलेपनां कुब्जामृजुं चक्रेऽहनद् गजम् ॥ २४ ॥

सह रामेण माला भृत् माला आकारे वरन्द दौ ।
दत्त अनुलेपनाम् कुब्जाम् ऋजुम् चक्रे अहनद् गजम् ॥ २४ ॥

मत्तं कुवलयापीडं द्वारि रङ्गं प्रविश्य च ।
कंसादीनां पश्यतां च मञ्चस्थानां नियुद्धकम् ॥ २५ ॥

मत्तम् कुवलयापीडम् द्वारि रङ्गम् प्रविश्य च ।
कंस आदीनाम् पश्यताम् च मञ्च स्थानाम् नियुद्धकम् ॥ २५ ॥

चक्रे चारणूरमल्लेन मुष्टिकेन बलोऽकरोत् ।
चाणूरमुष्टिकौ ताभ्यां हतौ मल्लौ तथापरे ॥ २६ ॥

चक्रे चारणूर मल्लेन मुष्टिकेन बलः अकरोत् ।
चाणूर मुष्टिकौ ताभ्याम् हतौ मल्लौ तथा अपरे ॥ २६ ॥

मथुराधिपतिं कंसं हत्वा तत्पितरं हरिः ।
चक्रे यादवराजानमस्तिप्राप्ती च कंसगे ॥ २७ ॥

मथुरा अधिपतिम् कंसम् हत्वा तत् पितरम् हरिः ।
चक्रे यादव राजानम् अस्ति प्राप्ती च कंस गे ॥ २७ ॥

जरासन्धस्य ते पुत्रयौ जरासन्धस्तदीरितः ।
चक्रेस मथुरारोधं यादवैर्युयुधे शरैः ॥ २८ ॥

जरासन्धस्य ते पुत्रयौ जरासन्धः तत् ईरितः ।
चक्रेस मथुरा आरोधम् यादवैः युयुधे शरैः ॥ २८ ॥

रामकृष्णौ च मथुरां त्यक्त्वा गोमन्तमागतौ ।
जरासन्धं विजित्याजौ पौण्ड्रकं वासुदेवकम् ॥ २९ ॥

राम कृष्णौ च मथुराम् त्यक्त्वा गोमन्तम् आगतौ ।
जरासन्धम् विजित्य आजौ पौण्ड्रकम् वासुदेवकम् ॥ २९ ॥

पुरीं च द्वारकां कृत्वा न्यवसद् यादवैर्वृतः ।
भौमं तु नाकं हत्वा तेनानीताश्च कन्यकाः ॥ ३० ॥

पुरीम् च द्वारकाम् कृत्वा न्यवसत् यादवैः वृतः ।
भौमम् तु नाकम् हत्वा तेन आनीताः च कन्यकाः ॥ ३० ॥

देवगन्धर्वयक्षाणां ता उवाह जनार्द्दनः ।
षोडशस्त्रीसहस्त्राणि रुक्मिण्याद्यास्तथाष्ट च ॥ ३१ ॥

देव गन्धर्व यक्षाणाम् ता उवाह जनार्द्दनः ।
षोडश स्त्री सहस्त्राणि रुक्मिणी आद्याः तथा अष्ट च ॥ ३१ ॥

सत्यभामासमायुक्तो गरुडे नरकार्दनः ।
मणिशैलं सन्त्यश्च इन्द्रं जित्वा हरिर्दिवि ॥ ३२ ॥

सत्यभामा समायुक्तः गरुडे नरक अर्दनः ।
मणि शैलम् सन्त्यः च इन्द्रम् जित्वा हरिः दिवि ॥ ३२ ॥

पारिजातं समानीय सत्यभामागृहेऽकरोत् ।
सान्दीपनेश्च शश्त्रास्त्रं ज्ञात्वा तद्बालकं ददौ ॥ ३३ ॥

पारिजातम् समानीय सत्यभामा गृहे अकरोत् ।
सान्दीपनेः च शश्त्र अस्त्रम् ज्ञात्वा तद् बालकम् ददौ ॥ ३३ ॥

जित्वा पञ्चजनं दैत्यं यमेन च सुपूजितः ।
अवधीत् कालयवनं मुचुकुन्देन पूजितः ॥ ३४ ॥

जित्वा पञ्चजनम् दैत्यम् यमेन च सु पूजितः ।
अवधीत् कालयवनम् मुचुकुन्देन पूजितः ॥ ३४ ॥

वसुदेवं देवकीञ्च भक्तविप्रांश्च सोर्च्चयत् ।
रेवत्यां बलभद्राच्च यज्ञाते निशठोन्मुकौ ॥ ३५ ॥

वसुदेवम् देवकीञ्च भक्त विप्रान् च सा उर्च्चयत् ।
रेवत्याम् बलभद्रात् च यज्ञाते निशठ उन्मुकौ ॥ ३५ ॥

कृष्णात् शाम्बो जाम्बवत्यामन्यास्वन्येऽभवन् सुताः ।
प्रद्युम्नोऽभूच्च रुक्मिण्यां षष्ठेऽह्नि स हृतो बलात् ॥ ३६ ॥

कृष्णात् शाम्बो जाम्बवत्याम् अन्यासु अन्ये अभवन् सुताः ।
प्रद्युम्नः अभूत् च रुक्मिण्याम् षष्ठे अह्नि स हृतः बलात् ॥ ३६ ॥

शम्बरेणाम्बुधौ क्षिप्तोमत्स्योजग्राह धीवरः ।
तं मत्स्यं शम्बरायादान्मायावत्यैच शम्बरः ॥ ३७ ॥

शम्बरेण अम्बुधौ क्षिप्तः मत्स्योजग्राह धीवरः ।
तम् मत्स्यम् शम्बराय अदात् मायावत्य एच शम्बरः ॥ ३७ ॥

मायावती मत्स्यमध्ये दृष्ट्वा स्वं पतिमादरात् ।
पपोष सा तं चोवाच रतिस्तेऽहं पतिर्मम ॥ ३८ ॥

मायावती मत्स्य मध्ये दृष्ट्वा स्वम् पतिम् आदरात् ।
पपोष सा तम् च उवाच रतिः ते अहम् पतिः मम ॥ ३८ ॥

कामस्त्वं शम्भुनानङ्गः कृतोहं शम्बरेण च ।
हृता न तस्य पत्नी त्वं मायाज्ञः शम्बरं जहि ॥ ३९ ॥

कामः त्वम् शम्भुना अनङ्गः कृत ऊहम् शम्बरेण च ।
हृता न तस्य पत्नी त्वम् माया ज्ञः शम्बरम् जहि ॥ ३९ ॥

तच्छ्रुत्वा शम्बरं हत्वा प्रद्युम्नः सह भार्यया ।
मा यावत्या ययौ कृष्णं कृष्णो हृष्टोऽथ रुक्मिणी ॥ ४० ॥

तत् श्रुत्वा शम्बरम् हत्वा प्रद्युम्नः सह भार्यया ।
मा यावत्या ययौ कृष्णम् कृष्णः हृष्टः अथ रुक्मिणी ॥ ४० ॥

प्रद्युम्नादनिरुद्वोभूदुषापतिरुदारधीः ।
बाणो बलिसुतस्तस्य सुतोषा शोणितं पुरम् ॥ ४१ ॥

प्रद्युम्नात् अनिरुद्वोभू त् उषापतिः उदार धीः ।
बाणः बलि सुतः तस्य सु तोषा शोणितम् पुरम् ॥ ४१ ॥

तपसा शिवपुत्रोऽभूद् मायूरध्वजपातितः ।
युद्धं प्राप्स्यसि बाण त्वं बाणं तुष्टः शिवोभ्यधात् ॥ ४२ ॥

तपसा शिव पुत्रः अभूत् मायूर ध्वज पातितः ।
युद्धम् प्राप्स्यसि बाण त्वम् बाणम् तुष्टः शिव उभ्यधात् ॥ ४२ ॥

शिवेन क्रीडतीं गौरीं दृष्ट्वोषा सस्पृहा पतौ ।
तामाह गौरी भर्त्ता ते निशि सुप्तेति दर्शनात् ॥ ४३ ॥

शिवेन क्रीडतीम् गौरीम् दृष्ट्वा ऊषा स स्पृहा पतौ ।
ताम् आह गौरी भर्त्ता ते निशि सुप्ता इति दर्शनात् ॥ ४३ ॥

वैशाखमासद्वादश्यां पुंसो भर्त्ता भविष्यति ।
गौर्य्युक्त हर्षिता चोषा गृहे सुप्ता ददर्श तम् ॥ ४४ ॥

वैशाख मास द्वादश्याम् पुंसो भर्त्ता भविष्यति ।
गौर्य्युक्त हर्षिता चोषा गृहे सुप्ता ददर्श तम् ॥ ४४ ॥

आत्मना सङ्गतं ज्ञात्वा तत्सख्या चित्रलेखया ।
लिखिताद्वै चित्रपटादनिस्द्धं समानयत् ॥ ४५ ॥

आत्मना सङ्गतम् ज्ञात्वा तद् सख्या चित्र लेखया ।
लिखितात् वै चित्र पटात् अनिस्द्धम् समानयत् ॥ ४५ ॥

कृष्णणौत्रं द्वारकातो दुहिता बाणमन्त्रिणः ।
कुम्भाण्डस्यानिरुद्धोगाद्रराम ह्युषया सह ॥ ४६ ॥

कृष्ण णौत्रम् द्वारकातः दुहिता बाण मन्त्रिणः ।
कुम्भाण्डस्य अनिरुद्धः ग अद्रराम हि उषया सह ॥ ४६ ॥

बाणध्वजस्य सम्पातै रक्षिभिः स निवेदितः ।
अनिरुद्धस्य बाणेन युद्धमासीत्सुदारुणम् ॥ ४७ ॥

बाण ध्वजस्य सम्पातै रक्षिभिः स निवेदितः ।
अनिरुद्धस्य बाणेन युद्धम् आसीत् सु दारुणम् ॥ ४७ ॥

श्रुत्वा तु नारदात् कृष्णः प्रद्युम्नबलभद्रवान् ।
गरुडस्थोथ जित्वाग्नीञ्ज्वरं माहेश्वरन्तथा ॥ ४८ ॥

श्रुत्वा तु नारदात् कृष्णः प्रद्युम्न बल भद्रवान् ।
गरुड स्थोथ जित्वा अग्नीन् ज्वरम् माहेश्वरन् तथा ॥ ४८ ॥

हरिशङ्करयोर्युद्धं बभूवाथ शराशरि ।
नन्दिविनायकस्कन्दमुखास्ताक्षर्यादिभिर्जिताः ॥ ४९ ॥

हरि शङ्करयोः युद्धम् बभूव अथ शराशरि ।
नन्दि विनायक स्कन्द मुखाः त अक्षर्यादिभिः जिताः ॥ ४९ ॥

जृम्भिते शङ्करे नष्टे जृम्भणास्त्रेण विष्णुना ।
छिन्नं सहस्त्रं बाहूनां रुद्रेणाभयमर्थितम् ॥ ५० ॥

जृम्भिते शङ्करे नष्टे जृम्भण अस्त्रेण विष्णुना ।
छिन्नम् स हस्त्रम् बाहूनाम् रुद्रेण अभयम् अर्थितम् ॥ ५० ॥

विष्णुना जीवितो बाणो द्विबाहुः प्राब्रवीच्छिवम् ।
त्वया यदभयं दत्तं बाणस्यास्य मया च तत् ॥ ५१ ॥

विष्णुना जीवितः बाणः द्वि बाहुः प्राब्रवीत् शिवम् ।
त्वया यत् अभयम् दत्तम् बाणस्य अस्य मया च तत् ॥ ५१ ॥

आवयोर्नास्ति भेदो वै भेदी नरकमाप्नुयात् ।
शिवाद्यैः पूजितो विष्णुः सोनिरुद्ध उषादियुक् ॥ ५२ ॥

आवयोः न अस्ति भेदः वै भेदी नरकम् आप्नुयात् ।
शिव आद्यैः पूजितः विष्णुः सोनिरुद्ध उष आदि युज् ॥ ५२ ॥

द्वारकान्तु गतो रेमे उग्रसेनादियादवैः ।
अनिरुद्धात्मजो वज्रो मार्कण्डेयात्तु सर्ववित् ॥ ५३ ॥

द्वार कान्तु गतः रेमे उग्रसेन आदि यादवैः ।
अनिरुद्ध आत्मजः वज्रः मार्कण्डेयात् तु सर्व विद् ॥ ५३ ॥

बलभद्रः प्रलम्बघ्नो यमुनाकर्षणोऽभवत् ।
द्विविदस्य कपेर्भेत्ता कौरवोन्मादनाशनः ॥ ५४ ॥

बलभद्रः प्रलम्ब घ्नः यमुना आकर्षणः अभवत् ।
द्विविदस्य कपेः भेत्ता कौरव उन्माद नाशनः ॥ ५४ ॥

हरी रेमेनेकमूर्त्ती रुक्मिण्यादिभिरीश्वरः ।
पुत्रानुत्पादयामास त्वसंख्यातान् स यादवान् ।
हरिवंशं पठेद् यः स प्राप्तकामो हरिं व्रजेत् ॥ ५५ ॥

हरी रेमेनेक मूर्त्ती रुक्मिणी आदिभिः ईश्वरः ।
पुत्रान् उत्पादयामास तु असंख्यातान् स यादवान् ।
हरि वंशम् पठेत् यः स प्राप्त कामः हरिम् व्रजेत् ॥ ५५ ॥

॥ अध्यायः ०१३ ॥

अग्निरुवाच ।
भारतं सम्प्रवक्षयामि कृष्णमाहात्म्यलक्षणम् ।
भूभारमहरद्विष्णुनिमित्तीकृत्य पाण्डवान् ॥ १ ॥

अग्निः उवाच ।
भारतम् सम्प्रवक्षयामि कृष्ण माहात्म्य लक्षणम् ।
भू भारम् अहरत् विष्णु निमित्तीकृत्य पाण्डवान् ॥ १ ॥

विष्णुनाभ्यब्जजो ब्रह्मा ब्रह्मापुत्रोऽत्रिरत्रितः ।
सोमः सोमाद् बुधस्तस्मादैल आसीत् पुरूरवाः ॥ २ ॥

विष्णु नाभि अब्ज जः ब्रह्मा ब्रह्मा पुत्रः अत्रिः अत्रितः ।
सोमः सोमाद् बुधः तस्मात् ऐल आसीत् पुरूरवाः ॥ २ ॥

तस्मादायुस्ततो राजा नहुषोऽतो ययातिकः ।
ततः पुरुस्तस्य वंशे भरतोऽथ नृपः कुरुः ॥ ३ ॥

तस्मात् आयुः ततस् राजा नहुषः अतस् ययातिकः ।
ततस् पुरुः तस्य वंशे भरतः अथ नृपः कुरुः ॥ ३ ॥

तद्वंशे शान्तनुस्तस्माद्भीष्मो गङ्गासुतोऽनुजौ ।
चित्राङ्गदौ विचित्रश्च सत्यवत्याञ्च शान्तनोः ॥ ४ ॥

तद् वंशे शान्तनुः तस्मात् भीष्मः गङ्गा सुतः अनुजौ ।
चित्राङ्गदौ विचित्रः च सत्यवत्याञ्च शान्तनोः ॥ ४ ॥

स्वर्गं गते शान्तनौ च भीष्मो भार्य्याविवर्ज्जितः ।
अपालयत् भ्रातृराज्यं बालश्चि त्राङ्गदो हतः ॥ ५ ॥

स्वर्गम् गते शान्तनौ च भीष्मः भार्य्या विवर्ज्जितः ।
अपालयत् भ्रातृ राज्यम् बालः चि त्राङ्गदः हतः ॥ ५ ॥

चित्राङ्गदेन द्वे कन्ये काशिराजस्य चाम्बिका ।
अम्बालिका च भीष्मेण आनीते विजितारिणा ॥ ६ ॥

चित्राङ्गदेन द्वे कन्ये काशि राजस्य च अम्बिका ।
अम्बालिका च भीष्मेण आनीते विजित अरिणा ॥ ६ ॥

भार्ये विचित्रवीर्यस्य यक्ष्मणा स दिवङ्गतः ।
सत्यवत्या ह्यनुमतादम्बिकायां नृपोभवत् ॥ ७ ॥

भार्ये विचित्रवीर्यस्य यक्ष्मणा स दिवङ्गतः ।
सत्यवत्या हि अनुमतात् अम्बिकायाम् नृपोभवत् ॥ ७ ॥

धृतराष्ट्रोऽम्बालिकायां पाण्डुश्च व्यासतः सुतः ।
गान्धार्य्यां धृतराष्ट्राच्च दुर्योंधनमुखं शतम् ॥ ८ ॥

धृतराष्ट्रः अम्बालिकायाम् पाण्डुः च व्यासतः सुतः ।
गान्धार्य्याम् धृतराष्ट्रात् च दुर्य्ॐधन मुखम् शतम् ॥ ८ ॥

शतश्रृङ्गाश्रमपदे भार्यायोगाद् यतो मृतिः ।
ऋषिशापात्ततो धर्म्मात् कुन्त्यां पाण्डोर्युधिष्ठिरः ॥ ९ ॥

शतश्रृङ्ग आश्रम पदे भार्या योगात् यतस् मृतिः ।
ऋषि शापात् ततस् धर्म्मात् कुन्त्याम् पाण्डोः युधिष्ठिरः ॥ ९ ॥

वाताद्भीमोऽर्जुनः शक्रान्माद्र्यामश्विकुमारतः ।
नकुलः सहदेवश्च पाण्डुर्म्माद्रीयुतो मृतः ॥ १० ॥

वातात् भीमः अर्जुनः शक्रात् माद्र्याम् अश्वि कुमारतः ।
नकुलः सहदेवः च पाण्डुः म्माद्री युतः मृतः ॥ १० ॥

कर्णः कुन्त्यां हि कन्यायां जातो दुर्योधनाश्रितः ।
कुरुपाण्डवयोर्वैरन्दैवयोगाद् बभूव ह ॥ ११ ॥

कर्णः कुन्त्याम् हि कन्यायाम् जातः दुर्योधन आश्रितः ।
कुरु पाण्डवयोः वैरन्द एवयोगात् बभूव ह ॥ ११ ॥

दुर्योधनौ जतुगृहे पाण्डवानदहत् कुधीः ।
दग्धागाराद्विनिष्क्रान्ता मातृषष्ठास्तु पाण्डवाः ॥ १२ ॥

दुर्योधनौ जतु गृहे पाण्डवान् अदहत् कुधीः ।
दग्ध आगारात् विनिष्क्रान्ता मातृ षष्ठाः तु पाण्डवाः ॥ १२ ॥

ततस्तु एकचक्रायां ब्राह्मणस्य निवेशने ।
मुनिवेषाः स्थिताः सर्वे निहत्य वकराक्षसम् ॥ १३ ॥

ततस् तु एकचक्रायाम् ब्राह्मणस्य निवेशने ।
मुनि वेषाः स्थिताः सर्वे निहत्य वक राक्षसम् ॥ १३ ॥

ययुः पाञ्चालविषयं द्रौपद्यास्ते स्वयम्वरे ।
सम्प्राप्ता बाहुवेधेन द्रौपदी पञ्चपाण्डवैः ॥ १४ ॥

ययुः पाञ्चाल विषयम् द्रौपद्याः ते स्वयम् वरे ।
सम्प्राप्ता बाहु वेधेन द्रौपदी पञ्च पाण्डवैः ॥ १४ ॥

अर्द्धराज्यं ततः प्राप्ता ज्ञाता दुर्योधनादिभिः ।
गाण्डीवञ्च धनुर्दिव्यं पावकाद्रथमुत्तमम् ॥ १५ ॥

अर्द्ध राज्यम् ततस् प्राप्ता ज्ञाता दुर्योधन आदिभिः ।
गाण्डीवञ्च धनुः दिव्यम् पावकात् रथम् उत्तमम् ॥ १५ ॥

सारथिञ्चार्जुनः सङ्खये कृष्णमक्षय्यशायकान् ।
ब्रह्मास्त्रार्दिस्तथा द्रोणात्सर्वे शस्त्रविशारदाः ॥ १६ ॥

सारथिञ्च अर्जुनः सङ्खये कृष्णम् अक्षय्य शायकान् ।
ब्रह्मास्त्र अर्दिः तथा द्रोणात् सर्वे शस्त्र विशारदाः ॥ १६ ॥

कृष्णेन सोऽर्जुनो वह्निं खाण्डवे समतर्पयत् ।
इन्द्रवृष्टिं वारयंश्च शरवर्षेण पाण्डवः ॥ १७ ॥

कृष्णेन सः अर्जुनः वह्निम् खाण्डवे समतर्पयत् ।
इन्द्र वृष्टिम् वारयन् च शर वर्षेण पाण्डवः ॥ १७ ॥

जिता दिशः पाण्डवैश्च राज्यञ्चक्रे युधिष्ठिरः ।
बहुस्वर्णं राजसूयं च सेहै तं सुयोधनः ॥ १८ ॥

जिता दिशः पाण्डवैः च राज्यञ्चक्रे युधिष्ठिरः ।
बहु स्वर्णम् राजसूयम् च सेहै तम् सुयोधनः ॥ १८ ॥

भ्रात्रा दुः शासनेनोक्तः कर्णेन प्राप्तभूतिना ।
द्युतकार्ये शकुनिना द्यूतेन स युधिष्ठिरम् ॥ १९ ॥

भ्रात्रा दुः शासनेन उक्तः कर्णेन प्राप्त भूतिना ।
द्युत कार्ये शकुनिना द्यूतेन स युधिष्ठिरम् ॥ १९ ॥

अजयत्तस्य राज्यञ्च सभास्थो माययाहसत् ।
अष्टाशीतिसहस्त्राणि भोजयन् पूर्ववद् द्विजान् ॥ २० ॥

अजयत् तस्य राज्यञ्च सभा स्थः मायया अहसत् ।
अष्टाशीति सहस्त्राणि भोजयन् पूर्ववत् द्विजान् ॥ २० ॥

वने द्वादशवर्षाणि प्रतिज्ञातानि सोऽनयत् ।
अष्टाशीतिसहस्त्राणि भोजयन् पूर्ववद् द्विजान् ॥ २१ ॥

वने द्वादश वर्षाणि प्रतिज्ञातानि सः अनयत् ।
अष्टाशीति सहस्त्राणि भोजयन् पूर्ववत् द्विजान् ॥ २१ ॥

सधौम्यो द्रौपदीषष्ठस्ततः प्रायाद्विराटकम् ।
कङ्को द्विजो ह्यविज्ञातो राजा भीमोथ सूपकृत् ॥ २२ ॥

स धौम्यः द्रौपदी षष्ठः ततस् प्रायात् विराटकम् ।
कङ्कः द्विजः हि अविज्ञातः राजा भीमोथ सूपकृत् ॥ २२ ॥

बृहन्नलार्जुनो भार्या सैरिन्ध्री यमजौ तथा ।
अन्यनाम्ना भीमसेनः कीचकञ्चाबधीन्निशि ॥ २३ ॥

बृहन्नल अर्जुनः भार्या सैः इन्ध्री यम जौ तथा ।
अन्य नाम्ना भीमसेनः कीच कञ्चा बधीत् निशि ॥ २३ ॥

द्रौपदीं हर्त्तुकामं तमर्जुनश्चाजयत् कुरून् ।
कुर्वतो गोग्रहादींश्च तैर्ज्ञाताः पाण्डवा अथ ॥ २४ ॥

द्रौपदीम् हर्त्तु कामम् तम् अर्जुनः च अजयत् कुरून् ।
कुर्वतः गो ग्रह आदीन् च तैः ज्ञाताः पाण्डवा अथ ॥ २४ ॥

सुभद्रा कृष्णभगिनी अर्जुनात्समजीजनत् ।
अभिमन्युन्ददौ तस्मै विराटश्चोत्तरां सुताम् ॥ २५ ॥

सुभद्रा कृष्ण भगिनी अर्जुनात् समजीजनत् ।
अभिमन्युन्ददौ तस्मै विराटः च उत्तराम् सुताम् ॥ २५ ॥

सप्ताक्षौहिणीश आसीद्धर्म्मराजो रणाय सः ।
कृष्णो दूतोब्रवीद् गत्वा दुर्योधनममर्षणम् ॥ २६ ॥

सप्त अक्षौहिणि ईश आसीत् धर्म्म राजः रणाय सः ।
कृष्णः दूतोब्रवीत् गत्वा दुर्योधनम् अमर्षणम् ॥ २६ ॥

एकादशक्षौहिणीशं नृपं दुर्योधनं तदा ।
युधिष्ठिरायार्द्धराज्यं देहि ग्रामांश्च पञ्च वा ॥ २७ ॥

एकादश क्षौहिणि ईशम् नृपम् दुर्योधनम् तदा ।
युधिष्ठिराय अर्द्ध राज्यम् देहि ग्रामान् च पञ्च वा ॥ २७ ॥

युध्यस्व वा वचः श्रुत्वा कृष्णमाह सुयोधनः ।
भूसूच्यग्रं न दास्यामि योत्स्ये सङ्ग्रहणोद्यतः ॥ २८ ॥

युध्यस्व वा वचः श्रुत्वा कृष्णम् आह सुयोधनः ।
भू सूची अग्रम् न दास्यामि योत्स्ये सङ्ग्रहण उद्यतः ॥ २८ ॥

विश्वरूपन्दर्शयित्वा अधृष्यं विदुरार्च्चितः ।
प्रागाद्युधिष्ठिरं प्राह योधयैनं सुयोधनम् ॥ २९ ॥

विश्व रूपन्दर्शयित्वा अधृष्यम् विदुर अर्च्चितः ।
प्रागात् युधिष्ठिरम् प्राह योधय एनम् सुयोधनम् ॥ २९ ॥

॥ अध्यायः ०१४ ॥

अग्निरुवाच ।
यौधिष्ठिरी दौर्योधनी कुरुक्षेत्रं ययौ चमूः ।
भीष्मद्रोणादिकान् हृष्ट्वा नायुध्यत गुरुनिति ॥ १ ॥

अग्निः उवाच ।
यौधिष्ठिरी दौर्योधनी कुरुक्षेत्रम् ययौ चमूः ।
भीष्म द्रोण आदिकान् हृष्ट्वा न अयुध्यत गुरुन् इति ॥ १ ॥

पार्थं ह्युवाच भगवान्नशोच्या भीष्ममुख्यकाः ।
शरीराणि विनाशीनि न शरीरी विनश्यति ॥ २ ॥

पार्थम् हि उवाच भगवान् न शोच्या भीष्म मुख्यकाः ।
शरीराणि विनाशीनि न शरीरी विनश्यति ॥ २ ॥

अयमात्मा परं ब्रह्म अहं ब्रह्मास्मि विद्धि तम् ।
सिद्ध्यसिद्ध्योः समो योगी राजधर्म्मं प्रपालय ॥ ३ ॥

अयम् आत्मा परम् ब्रह्म अहम् ब्रह्मा अस्मि विद्धि तम् ।
सिद्धि असिद्ध्योः समः योगी राज धर्म्मम् प्रपालय ॥ ३ ॥

कृष्णोक्तोथार्जुनोऽयुध्यद्रथस्थो वाद्यशब्दवान् ।
भीष्मः सेनापतिरभूदादौ दौर्योधने बले ॥ ४ ॥

कृष्ण उक्तोथ अर्जुनः अयुध्यत् रथ स्थः वाद्य शब्दवान् ।
भीष्मः सेनापतिः अभूत् आदौ दौर्योधने बले ॥ ४ ॥

पाण्डवानां शिखण्डी च तयोर्युद्धं बभूव ह ।
धार्त्तराष्ट्राः पाण्डवांश्च जघ्नुर्युद्धे सभीष्मकाः ॥ ५ ॥

पाण्डवानाम् शिखण्डी च तयोः युद्धम् बभूव ह ।
धार्त्तराष्ट्राः पाण्डवान् च जघ्नुः युद्धे स भीष्मकाः ॥ ५ ॥

धार्त्तराष्ट्रान् शिखण्ड्याद्याः पाण्डवा जघ्नुराहेवे ।
देवासुरसमं युद्धं कुरुपाण्डवसेनयोः ॥ ६ ॥

धार्त्तराष्ट्रान् शिखण्डि आद्याः पाण्डवा जघ्नुः आहेवे ।
देव असुर समम् युद्धम् कुरु पाण्डव सेनयोः ॥ ६ ॥

बभूव स्वः स्थदेवानां पश्यतां प्रीतिबर्द्धनम् ।
भीष्मोस्त्रैः पाण्डवं सैन्यं दशाहोभिर्न्यपातयत् ॥ ७ ॥

बभूव स्वर् स्थदेवानाम् पश्यताम् प्रीति बर्द्धनम् ।
भीष्मोस्त्रैः पाण्डवम् सैन्यम् दश अहोभिः न्यपातयत् ॥ ७ ॥

दशमे ह्यर्जुनौ बाणैर्भिष्मं वीरं ववर्ष ह ।
शिखण्डी द्रुपदोत्तोऽस्त्रैर्ववर्ष जलदो यथा ॥ ८ ॥

दशमे हि अर्जुनौ बाणैः भिष्मम् वीरम् ववर्ष ह ।
शिखण्डी द्रुपद उत्तः अस्त्रैः ववर्ष जलदः यथा ॥ ८ ॥

हस्त्यश्वरथपादातमन्योन्यास्त्रनिपातितम् ।
भीष्मः स्वच्छन्दमृत्युश्च युद्धमार्गं प्रदर्श्य च ॥ ९ ॥

हस्ति अश्व रथ पादातम् अन्योन्य अस्त्र निपातितम् ।
भीष्मः स्वच्छन्द मृत्युः च युद्ध मार्गम् प्रदर्श्य च ॥ ९ ॥

वसूक्तो वसुलोकाय शरशय्यागतः स्थितः ।
उत्तरायणमीक्षंश्च ध्यायन् विष्णुंस्तुवन् स्थितः ॥ १० ॥

वसु उक्तः वसु लोकाय शर शय्या आगतः स्थितः ।
उत्तरायणम् ईक्षन् च ध्यायन् विष्णुंस्तुवन् स्थितः ॥ १० ॥

दुर्योधने तु शोकार्त्ते द्रोणः सेनापतिस्त्वभूत् ।
पाण्डवे हर्षिते सैन्ये धृष्टद्युम्नश्चमूपतिः ॥ ११ ॥

दुर्योधने तु शोक आर्त्ते द्रोणः सेनापतिः तु अभूत् ।
पाण्डवे हर्षिते सैन्ये धृष्टद्युम्नः चमूपतिः ॥ ११ ॥

तयोर्युद्धं बभूवोग्रं यमराष्ट्रविवर्धनम् ।
विराटद्रुपदाद्याश्च निमग्ना द्रोणसागरे ॥ १२ ॥

तयोः युद्धम् बभूव उग्रम् यम राष्ट्र विवर्धनम् ।
विराट द्रुपद आद्याः च निमग्ना द्रोण सागरे ॥ १२ ॥

दौर्योधनी महासेना हस्त्यश्वरथपत्तिनी ।
धृष्टद्युम्नाधिपतिता द्रोणः काल इवाबभौ ॥ १३ ॥

दौर्योधनी महासेना हस्ति अश्व रथ पत्तिनी ।
धृष्टद्युम्न अधिपतिता द्रोणः काल इव आबभौ ॥ १३ ॥

हतोश्वत्थामा चेत्युक्ते द्रोणः शस्त्राणि चात्यजत् ।
धृष्टद्युम्नशराक्रान्तः पतितः स महीतले ॥ १४ ॥

हत उश्वत्थामा च इति उक्ते द्रोणः शस्त्राणि च अत्यजत् ।
धृष्टद्युम्न शर आक्रान्तः पतितः स मही तले ॥ १४ ॥

पञ्चमेहनि दुर्द्धर्षः सर्वक्षत्रं प्रमथ्य च ।
दुर्योधने तु शोकार्ते कर्णः सेनापतिस्त्वभूत् ॥ १५ ॥

पञ्चमेहनि दुर्द्धर्षः सर्व क्षत्रम् प्रमथ्य च ।
दुर्योधने तु शोक आर्ते कर्णः सेनापतिः तु अभूत् ॥ १५ ॥

अर्जुनः पाण्डवानाञ्च तयोर्युद्धं बभूव ह ।
शस्त्रशस्त्रि महारौद्रं देवासुररणोपमम् ॥ १६ ॥

अर्जुनः पाण्डवानाञ्च तयोः युद्धम् बभूव ह ।
शस्त्रशस् त्रि महा रौद्रम् देव असुर रण उपमम् ॥ १६ ॥

कर्णार्जुनाख्ये सङ्प्रामे कर्णोरीनवधीच्छरैः ।
द्वितीयेहनि कर्णस्तु अर्जुनेन निपातितः ॥ १७ ॥

कर्ण अर्जुन आख्ये सङ्प्रामे कर्णोरीन् अवधीत् शरैः ।
द्वितीय इहनि कर्णः तु अर्जुनेन निपातितः ॥ १७ ॥

शल्यो दिनार्द्धं युयुधे ह्यबधीत्तं युधिष्ठिरः ।
युयुधे भीमसेनेन हतसैन्यः सयोधनः ॥ १८ ॥

शल्यः दिन अर्द्धम् युयुधे हि अबधीत् तम् युधिष्ठिरः ।
युयुधे भीमसेनेन हत सैन्यः सयोधनः ॥ १८ ॥

बहून् हत्वा नरादींश्च भीमसेनमथाब्रबीत् ।
गदया प्रहरन्तं तु भीमस्तन्तु न्यपातयत् ॥ १९ ॥

बहून् हत्वा नर आदीन् च भीमसेनम् अथ अब्रबीत् ।
गदया प्रहरन्तम् तु भीमः तन्तु न्यपातयत् ॥ १९ ॥

गदयान्यानुजांस्तस्य तस्मिन्नष्टादशेहनि ।
रात्रौ सषुप्तञ्च बलं पाण्डवानां न्यपातयत् ॥ २० ॥

गदया अन्य अनुजान् तस्य तस्मिन् अष्टादश इहनि ।
रात्रौ सषुप्तञ्च बलम् पाण्डवानाम् न्यपातयत् ॥ २० ॥

अक्षौहिणीप्रमाणन्तु अश्वत्थामा महाबलः ।
द्रौपदेयान् सापञ्चालान् धृष्टद्युन्नञ्च सोऽवधीत् ॥ २१ ॥

अक्षौहिणी प्रमाणन्तु अश्वत्थामा महा बलः ।
द्रौपदेयान् सापञ्चालान् धृष्टद्युन्नञ्च सः अवधीत् ॥ २१ ॥

पुत्रहीनां द्रौपदीं तां रुदन्तीमर्जुनस्ततः ।
शिरोमणिं तु जग्राह ऐषिकास्त्रेण तस्य च ॥ २२ ॥

पुत्र हीनाम् द्रौपदीम् ताम् रुदन्तीम् अर्जुनः ततस् ।
शिरोमणिम् तु जग्राह ऐषिक अस्त्रेण तस्य च ॥ २२ ॥

अश्वत्थामास्त्रनिर्द्दग्धं जीवयामास वै हरिः ।
उत्तरायास्ततो गर्भं स परीक्षिदभून्नृपः ॥ २३ ॥

अश्वत्थामा अस्त्र निर्द्दग्धम् जीवयामास वै हरिः ।
उत्तरायाः ततस् गर्भम् स परीक्षित् अभूत् नृपः ॥ २३ ॥

कृतवर्म्मा कृपो द्रौणिस्त्रयो मुक्तास्ततो रणात् ।
पाण्डवाः सात्यकिः कृष्णः सप्त मुक्ता न चापरे ॥ २४ ॥

कृतवर्म्मा कृपः द्रौणिः त्रयः मुक्ताः ततस् रणात् ।
पाण्डवाः सात्यकिः कृष्णः सप्त मुक्ता न च अपरे ॥ २४ ॥

स्त्रियश्चार्त्ताः समाश्वास्य भीमाद्यैः स युधिष्ठिरः ।
संस्कृत्य प्रहतान् वीरान् दत्तोदकधनादिकः ॥ २५ ॥

स्त्रियः च आर्त्ताः समाश्वास्य भीम आद्यैः स युधिष्ठिरः ।
संस्कृत्य प्रहतान् वीरान् दत्त उदक धन आदिकः ॥ २५ ॥

भीष्माच्छान्तनवाच्छ्रुत्वा धर्म्मान् सर्वांश्च शान्तिदान् ।
राजधर्म्मान्मोक्षधर्न्मान्दानधर्म्मान् नृपोऽभवत् ॥ २६ ॥

भीष्मात् शान्तनवात् श्रुत्वा धर्म्मान् सर्वान् च शान्ति दान् ।
राज धर्म्मात् मोक्ष धर्न्मान् दान धर्म्मान् नृपः अभवत् ॥ २६ ॥

अश्वमेधे ददौ दानं ब्राह्मणेभ्योरिमर्द्दनः ।
श्रुत्वार्जुनान्मौषलेयं यादवानाञ्च सङ्क्षयम् ।
राज्ये परीक्षितं स्थाप्य सानुजः स्वर्गमाप्तवान् ॥ २७ ॥

अश्वमेधे ददौ दानम् ब्राह्मणेभ्योरिमर्द्दनः ।
श्रुत्वा अर्जुनात् मौषलेयम् यादव अनाञ्च सङ्क्षयम् ।
राज्ये परीक्षितम् स्थाप्य स अनुजः स्वर्गम् आप्तवान् ॥ २७ ॥

॥ अध्यायः ०१५ ॥

अग्निरुवाच ।
युधिष्ठिरे तु राज्यस्थे आश्रमादाश्रमान्तरम् ।
धृतराष्ट्रो वनमगाद् गान्धारी च पृथा द्विच ॥ १ ॥

अग्निः उवाच ।
युधिष्ठिरे तु राज्य स्थे आश्रमात् आश्रम अन्तरम् ।
धृतराष्ट्रः वनम् अगात् गान्धारी च पृथा द्विच ॥ १ ॥

विदुरस्त्वग्निना दग्धो वनजेन दिवङ्गतः ।
एवं विष्णुर्भुवो भारमहरद्दानवादिकम् ॥ २ ॥

विदुरः तु अग्निना दग्धः वनजेन दिवङ्गतः ।
एवम् विष्णुः भुवः भारमहरत् दानव आदिकम् ॥ २ ॥

धर्म्मायाधर्म्मनाशाय निमित्तीकृत्य पाण्डवान् ।
स विप्रशापव्याजेन मुषलेनाहरत् कुलम् ॥ ३ ॥

धर्म्माय अधर्म्म नाशाय निमित्तीकृत्य पाण्डवान् ।
स विप्र शाप व्याजेन मुषलेन आहरत् कुलम् ॥ ३ ॥

यादवानां भारकरं वज्रं राज्येभ्यषेचयत् ।
देवादेशात् प्रभासे स देहं त्यक्त्वा स्वयं हरिः ॥ ४ ॥

यादवानाम् भार करम् वज्रम् राज्येभ्यषेचयत् ।
देव आदेशात् प्रभासे स देहम् त्यक्त्वा स्वयम् हरिः ॥ ४ ॥

इन्द्रलोके ब्रह्मलोके पूज्यते स्वर्गवासिभिः ।
बलभद्रोनन्तमूर्त्तिः पातालस्वर्गमीयिवान् ॥ ५ ॥

इन्द्र लोके ब्रह्म लोके पूज्यते स्वर्ग वासिभिः ।
बलभद्रोनन्त मूर्त्तिः पाताल स्वर्गम् ईयिवान् ॥ ५ ॥

अविनाशी हरिर्देवो ध्यानिभिद्धर्येय एव सः ।
विना तं द्वारकास्थानं प्लावयामास सागरः ॥ ६ ॥

अविनाशी हरिः देवः ध्यानि भिद् हर्येय एव सः ।
विना तम् द्वारका स्थानम् प्लावयामास सागरः ॥ ६ ॥

संस्कृत्य यादवान् पार्थो दत्तोदकधनादिकः ।
स्त्रियोष्टावक्रशापेन भार्य्या विष्णोश्च याः स्थिताः ॥ ७ ॥

संस्कृत्य यादवान् पार्थः दत्त उदक धन आदिकः ।
स्त्रिया उष्टावक्र शापेन भार्य्या विष्णोः च याः स्थिताः ॥ ७ ॥

पुनस्तच्छापतो नीता गोपालैर्लगुडायुधैः ।
अर्जुनं हि तिरस्कृत्य पार्थः शोकञ्चकार ह ॥ ८ ॥

पुनर् तद् शापतो नीता गोपालैः लगुड आयुधैः ।
अर्जुनम् हि तिरस्कृत्य पार्थः शोकञ्चकार ह ॥ ८ ॥

व्यासेनाश्वासितो मेने बलं मे कृष्णासन्निधौ ।
हस्तिनापुरमागत्य पार्थः सर्वं न्यवेदयत् ॥ ९ ॥

व्यासेन आश्वासितः मेने बलम् मे कृष्णा सन्निधौ ।
हस्तिनापुरम् आगत्य पार्थः सर्वम् न्यवेदयत् ॥ ९ ॥

युधिष्ठिराय स भ्रात्रे पालकाय नृणान्तदा ।
तद्धनुस्तानि चास्त्राणिस रथस्ते च वाजिनः ॥ १० ॥

युधिष्ठिराय स भ्रात्रे पालकाय नृणा अन्त दा ।
तत् हनुः तानि च अस्त्राणि स रथः ते च वाजिनः ॥ १० ॥

विना कृष्णेन तन्नष्टं दानञ्चाश्रोत्रिये यथा ।
तच्छ्रुत्वा धर्म्मराजस्तु राज्ये स्थाप्य परीक्षितम् ॥ ११ ॥

विना कृष्णेन तत् नष्टम् दानञ्च अश्रोत्रिये यथा ।
तत् श्रुत्वा धर्म्मराजः तु राज्ये स्थाप्य परीक्षितम् ॥ ११ ॥

प्रस्थानं प्रस्थितो धीमान् द्रौपद्या भ्रातृभिः सह ।
संसारनित्यतां ज्ञात्वा जपन्नष्टशतं हरेः ॥ १२ ॥

प्रस्थानम् प्रस्थितः धीमान् द्रौपद्या भ्रातृभिः सह ।
संसार नित्य ताम् ज्ञात्वा जपन् अष्ट शतम् हरेः ॥ १२ ॥

महापथे तु पतिता द्रौपदी सहदेवकः ।
नकुलः फाल्गुनो भीमो राजा शोकपरायणः ॥ १३ ॥

महापथे तु पतिता द्रौपदी सहदेवकः ।
नकुलः फाल्गुनः भीमः राजा शोक परायणः ॥ १३ ॥

इन्द्रानीतरयारूढः सानुजः स्वर्गमाप्तवान् ।
दृष्ट्वा दुर्योधनादींश्च वासुदेवं च हर्षितः ।
एतत्ते भारतं प्रोक्तं यः पठेत्स दिवं व्रजेत् ॥ १४ ॥

इन्द्रानि इतरया आरूढः स अनुजः स्वर्गम् आप्तवान् ।
दृष्ट्वा दुर्योधन आदीन् च वासुदेवम् च हर्षितः ।
एतत् ते भारतम् प्रोक्तम् यः पठेत् स दिवम् व्रजेत् ॥ १४ ॥

॥ अध्यायः ०१६ ॥

अग्निरुवाच ।
वक्ष्ये बुद्धावतारञ्च पठतः श्रृण्वतोर्थदम् ।
पुरा देवासुरे युद्धे देत्यैर्द्देवाः पपाजिताः ॥ १ ॥

अग्निः उवाच ।
वक्ष्ये बुद्ध अवतारञ्च पठतः श्रृण्वतोर्थ दम् ।
पुरा देव असुरे युद्धे देत्यैः द्देवाः पपाजिताः ॥ १ ॥

रक्ष रक्षेति शरणं वदन्तो जग्मुरीश्वरम् ।
मायामोहस्वरूपोसौ शुद्धोदनसुतोऽभवत् ॥ २ ॥

रक्ष रक्षा इति शरणम् वदन्तः जग्मुः ईश्वरम् ।
माया मोह स्वरूप ऊसौ शुद्धोदन सुतः अभवत् ॥ २ ॥

मोहयामास दैत्यांस्तांस्त्याजिता वेदधर्मकम् ।
ते च बौद्धा बभूवुर्हि तेभ्योन्ये वेदवर्जिताः ॥ ३ ॥

मोहयामास दैत्यान् तान् त्याजिता वेद धर्मकम् ।
ते च बौद्धा बभूवुः हि तेभ्योन्ये वेद वर्जिताः ॥ ३ ॥

आर्हतः सोऽभवत् पश्चादार्हतानकरोत् परान् ।
एवं पाषण्डिनो जाता वेदधर्म्मादिवर्जिताः ॥ ४ ॥

आर्हतः सः अभवत् पश्चात् आर्हतान् अकरोत् परान् ।
एवम् पाषण्डिनः जाता वेद धर्म्म आदि वर्जिताः ॥ ४ ॥

नारकार्हं कर्म चक्रुर्ग्रहीष्यन्त्यधमादपि ।
सर्वे कलियुगान्ते तु भविष्यन्ति च सङ्कराः ॥ ५ ॥

नारक अर्हम् कर्म चक्रुः ग्रहीष्यन्ति अधमात् अपि ।
सर्वे कलि युग अन्ते तु भविष्यन्ति च सङ्कराः ॥ ५ ॥

दस्यवः शीलहीनाश्च वेदो वाजसनेयकः ।
दश पञ्च च शाखा वै प्रमाणेन भविष्यति ॥ ६ ॥

दस्यवः शील हीनाः च वेदः वाजसनेयकः ।
दश पञ्च च शाखा वै प्रमाणेन भविष्यति ॥ ६ ॥

धर्म्मकञ्चुकसंवीता अधर्मरुचयस्तथा ।
मानुपान् भक्षयिष्यन्ति म्लेच्छाः पार्थिवरूपिणः ॥ ७ ॥

धर्म्म कञ्चुक संवीता अधर्म रुचयः तथा ।
मा अनुपान् भक्षयिष्यन्ति म्लेच्छाः पार्थिव रूपिणः ॥ ७ ॥

कल्की विष्णुयशः पुत्रो याज्ञवल्क्यपुरोहितः ।
उत्सादयिष्यति म्लेच्छान् गृहीतास्त्रः कृतायुधः ॥ ८ ॥

कल्की विष्णुयशः पुत्रः याज्ञवल्क्य पुरोहितः ।
उत्सादयिष्यति म्लेच्छान् गृहीत अस्त्रः कृत आयुधः ॥ ८ ॥

स्थापयिष्यति मर्यादां चातुर्वर्ण्ये यथोचिताम् ।
आश्रमेषु च सर्वेषु प्रजाः सद्धर्म्मवर्त्मनि ॥ ९ ॥

स्थापयिष्यति मर्यादाम् चातुर्वर्ण्ये यथोचिताम् ।
आश्रमेषु च सर्वेषु प्रजाः सत् धर्म्म वर्त्मनि ॥ ९ ॥

कल्किरूपं परित्यज्य हरिः स्वर्गं गमिष्यति ।
ततः कृतयुगन्नाम पुरावत् सम्भविष्यति ॥ १० ॥

कल्कि रूपम् परित्यज्य हरिः स्वर्गम् गमिष्यति ।
ततस् कृत युगद् नाम पुरावत् सम्भविष्यति ॥ १० ॥

वर्णाश्रमाश्च धर्मेषु स्वेषु स्थास्यन्ति सत्तम ।
एवं सर्वेषु कल्पेषु सर्वमन्वन्तरेषु च ॥ ११ ॥

वर्ण आश्रमाः च धर्मेषु स्वेषु स्थास्यन्ति सत्तम ।
एवम् सर्वेषु कल्पेषु सर्व मन्वन्तरेषु च ॥ ११ ॥

अवतारा असङ्ख्याता अतीतानागतादयः ।
विष्णोर्द्दशावताराख्यान्यः पठेत् श्रृणुयान्नरः ॥ १२ ॥

अवतारा असङ्ख्याता अतीत अनागत आदयः ।
विष्णोः द्दश अवतार आख्यान् यः पठेत् श्रृणुयात् नरः ॥ १२ ॥

सोवाप्तकामो विमलः सकुलः स्वर्गमाप्नुयात् ।
धर्म्माधर्म्मव्यवस्थानमेवं वै कुरुते हरीः ।
अवतीर्णश्च स गतः सर्गादेः कारणं हरिः ॥ १३ ॥

स उवाप्त कामः विमलः सकुलः स्वर्गम् आप्नुयात् ।
धर्म्म अधर्म्म व्यवस्थानम् एवम् वै कुरुते हरीः ।
अवतीर्णः च स गतः सर्ग आदेः कारणम् हरिः ॥ १३ ॥

॥ अध्यायः ०१७ ॥

अग्निरुवाच ।
जगत्सर्गादिकां क्रीडां विष्णोर्वक्ष्येधुना श्रृणु ।
स्वर्गादिकृत् स सर्गादिः सृष्ट्यादिः सगुणोगुणः ॥ १ ॥

अग्निः उवाच ।
जगत् सर्ग आदिकाम् क्रीडाम् विष्णोः वक्ष्य इधुना श्रृणु ।
स्वर्ग आदि कृत् स सर्ग आदिः सृष्टि आदिः स गुणः गुणः ॥ १ ॥

ब्रह्माव्यक्तं सदाग्रेऽभूत् न खं रात्रिदिनादिकम् ।
प्रकृतिं पुरुषं विष्णुः प्रविश्याक्षोभयत्ततः ॥ २ ॥

ब्रह्म अव्यक्तम् सदा अग्रे अभूत् न खम् रात्रि दिन आदिकम् ।
प्रकृतिम् पुरुषम् विष्णुः प्रविश्य अक्षोभयत् ततस् ॥ २ ॥

सर्गकाले महत्तत्त्वमहङ्कारस्ततोऽभवत् ।
वैकारिकस्तैजसश्च भूतादिश्चैव तामसः ॥ ३ ॥

सर्ग काले महत् तत्त्वम् अहङ्कारः ततस् अभवत् ।
वैकारिकः तैजसः च भूतादिः च एव तामसः ॥ ३ ॥

अहङ्काराच्छब्दमात्रमाकाशमभवत्ततः ।
स्पर्शमात्रोऽनिलस्तस्माद्रूपमात्रोऽनलस्ततः ॥ ४ ॥

अहङ्कारात् शब्द मात्रम् आकाशम् अभवत् ततस् ।
स्पर्श मात्रः अनिलः तस्मात् रूप मात्रः अनलः ततस् ॥ ४ ॥

रसमात्रा आप इतो गन्धमात्रा मही स्मृता ।
अहङ्कारात्तामसात्तु तैजसानी न्द्रियाणि च ॥ ५ ॥

रस मात्रा आप इतस् गन्ध मात्रा मही स्मृता ।
अहङ्कारात् तामसात् तु तैजसानी न्द्रियाणि च ॥ ५ ॥

वैकारिका दशदेवा मन एकादशेन्द्रियम् ।
ततः स्वयम्भूर्भगवान् सिसृक्षुर्विविधाः प्रजाः ॥ ६ ॥

वैकारिका दश देवा मन एकादश इन्द्रियम् ।
ततस् स्वयम्भूः भगवान् सिसृक्षुः विविधाः प्रजाः ॥ ६ ॥

अप एव ससर्जादौ तासु वीर्यमवासृजत् ।
आपो नारा इति प्रोक्ता आपो वै नरसूनवः ॥ ७ ॥

अप एव ससर्ज आदौ तासु वीर्यम् अवासृजत् ।
आपः नारा इति प्रोक्ता आपः वै नर सूनवः ॥ ७ ॥

अयनन्तस्य ताः पूर्वन्तेन नारायणः स्मृतः ।
हिरण्यवर्णमभवत् तदण्डमुदकेशयम् ॥ ८ ॥

अयनन्तस्य ताः पूर्वन्तेन नारायणः स्मृतः ।
हिरण्य वर्णम् अभवत् तत् अण्डम् उदकेशयम् ॥ ८ ॥

तस्मिन् जज्ञे स्वयं ब्रह्मा स्वयम्भूरिति नः श्रुतम् ।
हिरण्यगर्भो भगवानुषित्वा परिवत्सरम् ॥ ९ ॥

तस्मिन् जज्ञे स्वयम् ब्रह्मा स्वयम्भूः इति नः श्रुतम् ।
हिरण्यगर्भः भगवान् उषित्वा परिवत्सरम् ॥ ९ ॥

तदण्डमकरोद् द्वैधन्दिवं भुवमथापि च ।
तयोः शकलयोर्म्मध्ये आकाशमसृजत् प्रभुः ॥ १० ॥

तद् अण्डम् अकरोत् द्वैधन्दिवम् भुवम् अथ अपि च ।
तयोः शकलयोः म्मध्ये आकाशम् असृजत् प्रभुः ॥ १० ॥

अप्सुं पारिप्लवां पृथ्वीं दिशश्च दशधा दधे ।
तत्र कालंमनोवाचं कामं क्रोधमयो रतिम् ॥ ११ ॥

अप्सुम् पारिप्लवां पृथ्वीम् दिशः च दशधा दधे ।
तत्र कालंमनः वाचम् कामम् क्रोधम् अयः रतिम् ॥ ११ ॥

ससर्ज सृष्टिन्तद्रूपां स्त्रष्टुमिच्छन् प्रजापतिः ।
विद्युतोशनिमेघांश्च रोहितेन्द्रधनूंषि च ॥ १२ ॥

ससर्ज सृष्टिन् तद् रूपाम् स्त्रष्टुम् इच्छन् प्रजापतिः ।
विद्युत उशनिमेघान् च रोहित इन्द्रधनूंषि च ॥ १२ ॥

वयांसि च ससर्जादौ पर्जन्यञ्चाथ वक्त्रतः ।
ऋचो यजूंषि सामानि निर्ममे यज्ञासिद्धये ॥ १३ ॥

वयांसि च ससर्ज आदौ पर्जन्यञ्च अथ वक्त्रतः ।
ऋचः यजूंषि सामानि निर्ममे यज्ञ असिद्धये ॥ १३ ॥

साध्यास्तैरयजन्देवान् भूतमुच्चावचं भुजात् ।
सनत्कुमारं रुद्रञ्च ससर्ज्ज क्रोधसम्भवम् ॥ १४ ॥

साध्याः तैः अयजन् देवान् भूतम् उच्चावचम् भुजात् ।
सनत्कुमारम् रुद्रञ्च ससर्ज्ज क्रोध सम्भवम् ॥ १४ ॥

मरीचिमत्र्यङ्गिरसं पुलस्त्यं पुलहं क्रतुम् ।
वसिष्ठं मानसाः सप्त ब्रह्माण इति निश्चिताः ॥ १५ ॥

मरीचिम् अत्रि अङ्गिरसम् पुलस्त्यम् पुलहम् क्रतुम् ।
वसिष्ठम् मानसाः सप्त ब्रह्माण इति निश्चिताः ॥ १५ ॥

सप्तैते जनयन्ति स्म प्रजा रुद्रश्च सत्तम ।
द्विधा कृत्वात्मनो देहमर्द्धेन पुरुषोऽभवत् ।
अर्द्धेन नारी तस्यां स ब्रह्मा वै चासृजत् प्रजाः ॥ १६ ॥

सप्ता एते जनयन्ति स्म प्रजा रुद्रः च सत्तम ।
द्विधा कृत्वा आत्मनः देहम् अर्द्धेन पुरुषः अभवत् ।
अर्द्धेन नारी तस्याम् स ब्रह्मा वै च असृजत् प्रजाः ॥ १६ ॥

॥ अध्यायः ०१८ ॥

अग्निरुवाच ।
प्रियव्रतोत्तानपादौ मनोः स्वायम्भुवात्सुतौ ।
अजीजनत्स तां कन्यां शतरूपां तपोन्विताम् ॥ १ ॥

अग्निः उवाच ।
प्रियव्रत उत्तानपादौ मनोः स्वायम्भुवात् सुतौ ।
अजीजनत् स ताम् कन्याम् शतरूपाम् तपोन्विताम् ॥ १ ॥

काम्यां कर्दमभार्यातः सम्राट्कुक्षिर्विराट्प्रभुः ।
सुरुच्यामुत्तमो जज्ञे पुत्र उत्तानपादतः ॥ २ ॥

काम्यां कर्दम भार्यातः सम्राज् कुक्षिः विराज् प्रभुः ।
सुरुच्याम् उत्तमः जज्ञे पुत्र उत्तानपादतः ॥ २ ॥

सुनीत्यान्तु ध्रुवः पुत्रस्तपस्तेपे स कीर्तये ।
ध्रुवो वर्षसहस्राणि त्रीणि दिव्यानि हे मुने ॥ ३ ॥

सुनीत्यान्तु ध्रुवः पुत्रः तपः तेपे स कीर्तये ।
ध्रुवः वर्ष सहस्राणि त्रीणि दिव्यानि हे मुने ॥ ३ ॥

तस्मै प्रीतो हरिः प्रादान्मुन्यग्रे स्थानकं स्थिरम् ।
श्लोकं पपाठ ह्युशना वृद्धिं दृष्ट्वा स तस्य च ॥ ४ ॥

तस्मै प्रीतः हरिः प्रादात् मुनि अग्रे स्थानकम् स्थिरम् ।
श्लोकम् पपाठ हि उशना वृद्धिम् दृष्ट्वा स तस्य च ॥ ४ ॥

अहोऽस्य तपसो वीर्यमहो श्रुतमहोद्भुतम् ।
यमद्य पुरतः कृत्वा ध्रुवं सप्तर्षयः स्थिताः ॥ ५ ॥

अहो अस्य तपसः वीर्य महो श्रुत महोद्भुतम् ।
यमद्य पुरतस् कृत्वा ध्रुवम् सप्तर्षयः स्थिताः ॥ ५ ॥

तस्मात्शिष्टिञ्च भव्यञ्च ध्रुवाच्छम्भुर्व्यजायत ।
शिष्टेराधत्त सुछाया पञ्च पुत्रानकल्मषान् ॥ ६ ॥

तस्मात् शिष्टिञ्च भव्यञ्च ध्रुवात् शम्भुः व्यजायत ।
शिष्टेः आधत्त सु छाया पञ्च पुत्रान् अकल्मषान् ॥ ६ ॥

रिपुं रिपुञ्जयं रिप्रं वृकलं वृकतेजसम् ।
रिपोराधत्त बृहती चाक्षुषं सर्वतेजसम् ॥ ७ ॥

रिपुम् रिपुञ्जयम् रिप्रम् वृकलम् वृक तेजसम् ।
रिपोः आधत्त बृहती चाक्षुषम् सर्व तेजसम् ॥ ७ ॥

अजीजनत्पुष्करिण्यां वीरिण्यां चाक्षुषो मनुम् ।
मनोरजायन्त दश नड्वलायां सुतोत्तमाः ॥ ८ ॥

अजीजनत् पुष्करिण्याम् वीरिण्याम् चाक्षुषः मनुम् ।
मनोः अजायन्त दश नड्वलायाम् सुत उत्तमाः ॥ ८ ॥

ऊरुः पूरुः शतद्युम्नस्तपस्वी सत्यवाक्कविः ।
अग्निष्टुरतिरात्रश्च सुद्युम्नश्चातिमन्युकः ॥ ९ ॥

ऊरुः पूरुः शतद्युम्नः तपस्वी सत्य वाच् कविः ।
अग्निष्टुत् अतिरात्रः च सुद्युम्नः च अति मन्युकः ॥ ९ ॥

ऊरोरजनयत्पुत्रान् षडग्नेयो महाप्रभान् ।
अङ्गं सुमनसं स्वातिं क्रतुमङ्गिरसङ्गयम् ॥ १० ॥

ऊरोः अजनयत् पुत्रान् षष् अग्नेयः महा प्रभान् ।
अङ्गम् सुमनसम् स्वातिम् क्रतुम् अङ्गिर सङ्गयम् ॥ १० ॥

अङ्गात्सुनीथापत्यं वै वेणमेकं व्यजायत ।
अरक्षकः पापरतः स हतो मुनिभिः कुशैः ॥ ११ ॥

अङ्गात् सुनीथ अपत्यम् वै वेणम् एकम् व्यजायत ।
अरक्षकः पाप रतः स हतः मुनिभिः कुशैः ॥ ११ ॥

प्रजार्थमृषयोथास्य ममन्थुर्दक्षिणं करं ।
वेणस्य मथितो पाणौ सम्बभूव पृथुर्नृपः ॥ १२ ॥

प्रजा अर्थम् ऋष योथ अस्य ममन्थुः दक्षिणम् करम् ।
वेणस्य मथितः पाणौ सम्बभूव पृथुः नृपः ॥ १२ ॥

तं दृष्ट्वा मुनयः प्राहुरेष वै मुदिताः प्रजाः ।
करिष्यति महातेजा यशश्च प्राप्स्यते महत् ॥ १३ ॥

तम् दृष्ट्वा मुनयः प्राहुः एष वै मुदिताः प्रजाः ।
करिष्यति महा तेजाः यशः च प्राप्स्यते महत् ॥ १३ ॥

स धन्वी कवची जातस्तेजसा निर्दहन्निव ।
पृथुर्वैण्यः प्रजाः सर्वा ररक्ष क्षेत्रपूर्वजः ॥ १४ ॥

स धन्वी कवची जातः तेजसा निर्दहन् इव ।
पृथुः वैण्यः प्रजाः सर्वा ररक्ष क्षेत्र पूर्वजः ॥ १४ ॥

राजसूयाभिषिक्तानामाद्यः स पृथिवीपतिः ।
तस्माच्चैव समुत्पन्नौ निपुणौ सूतमागधौ ॥ १५ ॥

राजसूय अभिषिक्तानाम् आद्यः स पृथिवीपतिः ।
तस्मात् च एव समुत्पन्नौ निपुणौ सूत मागधौ ॥ १५ ॥

तत्स्तोत्रञ्चक्रतुर्वीरौ राजाभूज्जनरञ्जनात् ।
दुग्धा गौस्तेन शस्यार्थं प्रजानां जीवनाय च ॥ १६ ॥

तद् स्तोत्रञ्चक्रतुः वीरौ राजा अभूत् जन रञ्जनात् ।
दुग्धा गौः तेन शस्य अर्थम् प्रजानाम् जीवनाय च ॥ १६ ॥

सह देवैर्मुनिगणैर्गन्धर्वैः साप्सरोगणैः ।
पितृभिर्दानवैः सर्पैर्वीरुद्भिः पर्वतैर्जनैः ॥ १७ ॥

सह देवैः मुनि गणैः गन्धर्वैः स अप्सरः गणैः ।
पितृभिः दानवैः सर्पैः वीरुद्भिः पर्वतैः जनैः ॥ १७ ॥

तेषु तेषु च पात्रेषु दुह्यमाना वसुन्धरा ।
प्रादाद्यथेप्सितं क्षीरन्तेन प्राणानधारयत् ॥ १८ ॥

तेषु तेषु च पात्रेषु दुह्यमाना वसुन्धरा ।
प्रादात् यथा ईप्सितम् क्षीरन्तेन प्राणान् अधारयत् ॥ १८ ॥

पृथोः पुत्रौ तु धर्मज्ञौ जज्ञातेऽन्तर्द्धिपालितौ ।
शिखण्डिनी हविर्धानमन्तर्धानात्व्यजायत ॥ १९ ॥

पृथोः पुत्रौ तु धर्म ज्ञौ जज्ञाते अन्तर्द्धि पालितौ ।
शिखण्डिनी हविर्धानम् अन्तर्धानात् व्यजायत ॥ १९ ॥

हविर्धानात्षडाग्नेयी धिषणाजनयत्सुतान् ।
प्राचीनबर्हिषं शुक्रं गयं कृष्णं व्रजाजिनौ ॥ २० ॥

हविर्धानात् षष् अ आग्नेयी धिषणा अजनयत् सुतान् ।
प्राचीनबर्हिषम् शुक्रम् गयम् कृष्णम् व्रज अजिनौ ॥ २० ॥

प्राचीनाग्राः कुशास्तस्य पृथिव्यां यजतो यतः ।
प्राचीनबर्हिर्भगवान्महानासीत्प्रजापतिः ॥ २१ ॥

प्राचीन अग्राः कुशाः तस्य पृथिव्याम् यजतः यतस् ।
प्राचीनबर्हिः भगवान् महान् आसीत् प्रजापतिः ॥ २१ ॥

सवर्णाधत्त सामुद्री दश प्राचीनबर्हिषः ।
सर्वे प्रचेतसो नाम धनुर्वेदस्य पारगाः ॥ २२ ॥

सवर्ण अधत्त सामुद्री दश प्राचीनबर्हिषः ।
सर्वे प्रचेतसः नाम धनुर्वेदस्य पारगाः ॥ २२ ॥

अपृथग्धर्मचरणास्ते तप्यन्त महत्तपः ।
दशवर्षसहस्राणि समुद्रसलिलेशयाः ॥ २३ ॥

अपृथक् धर्म चरणाः ते तप्यन्त महत् तपः ।
दश वर्ष सहस्राणि समुद्र सलिलेशयाः ॥ २३ ॥

प्रजापतित्वं सम्प्राप्य तुष्टा विष्णोश्च निर्गताः ।
भूः खं व्याप्तं हि तरुभिस्तांस्तरूनदहंश्च ते ॥ २४ ॥

प्रजापति त्वम् सम्प्राप्य तुष्टा विष्णोः च निर्गताः ।
भूः खम् व्याप्तम् हि तरुभिः तान् तरून् अदहन् च ते ॥ २४ ॥

मुखजाग्निमरुद्भ्यां च दृष्ट्वा चाथ द्रुमक्षयम् ।
उपगम्याब्रवीदेतान् राजा सोमः प्रजापतीन् ॥ २५ ॥

मुख ज अग्नि मरुद्भ्याम् च दृष्ट्वा च अथ द्रुम क्षयम् ।
उपगम्य अब्रवीत् एतान् राजा सोमः प्रजापतीन् ॥ २५ ॥

कोपं यच्छत दास्यन्ति कन्यां वो मारिषां वराम् ।
तपस्विनो मुनेः कण्डोः प्रम्लोचायां ममैव च ॥ २६ ॥

कोपम् यच्छत दास्यन्ति कन्याम् वः मारिषाम् वराम् ।
तपस्विनः मुनेः कण्डोः प्रम्लोचायाम् मम एव च ॥ २६ ॥

भविष्यं जानता सृष्टा भार्या वोऽस्तु कुलङ्करी ।
अस्यामुत्पत्स्यते दक्षः प्रजाः संवर्धयिष्यति ॥ २७ ॥

भविष्यम् जानता सृष्टा भार्या वः अस्तु कुलङ्करी ।
अस्याम् उत्पत्स्यते दक्षः प्रजाः संवर्धयिष्यति ॥ २७ ॥

प्रचेतसस्तां जगृहुर्दक्षोस्याञ्च ततोऽभवत् ।
अचरांश्च चरांश्चैव द्विपदोथ चतुष्पदः ॥ २८ ॥

प्रचेतसः ताम् जगृहुः दक्षोस्याञ्च ततस् अभवत् ।
अचरान् च चरान् च एव द्विपदोथ चतुष्पदः ॥ २८ ॥

स सृष्ट्वा मनसा दक्षः पश्चादसृजत स्त्रियः ।
ददौ स दश धर्माय कश्यपाय त्रयोदश ॥ २९ ॥

स सृष्ट्वा मनसा दक्षः पश्चात् असृजत स्त्रियः ।
ददौ स दश धर्माय कश्यपाय त्रयोदश ॥ २९ ॥

सप्ताविंशति सोमाय चतस्त्रोऽरिष्टनेमिने ।
द्वे चैव बहुपुत्राय द्वे चैवाङ्गिरसे अदात् ॥ ३० ॥

सप्ताविंशति सोमाय चतस्त्रः अरिष्टनेमिने ।
द्वे च एव बहु पुत्राय द्वे च एव अङ्गिरसे अदात् ॥ ३० ॥

तासु देवाश्च नागाद्या मैथुनान्मनसा पुरा ।
धर्मसर्गम्प्रवक्ष्यामि दशपत्नीषु धर्मतः ॥ ३१ ॥

तासु देवाः च नाग आद्या मैथुनात् मनसा पुरा ।
धर्म सर्गम्प्रवक्ष्यामि दश पत्नीषु धर्मतः ॥ ३१ ॥

विश्वेदेवास्तु विश्वायाः साध्यान् साध्या व्यजायत ।
मरुत्त्वया मरुत्त्वन्तो वसोस्तु वसवोऽभवन् ॥ ३२ ॥

विश्वेदेवाः तु विश्वायाः साध्यान् साध्या व्यजायत ।
मरुत् त्वया मरुत्त्वन्तः वसोः तु वसवः अभवन् ॥ ३२ ॥

भानोस्तु भानवः पुत्रा मुहूर्तास्तु मुहूर्तजाः ।
सम्बाया धर्मतो घोषो नागवीथी च यामिजा ॥ ३३ ॥

भानोः तु भानवः पुत्रा मुहूर्ताः तु मुहूर्त जाः ।
सम्बाया धर्मतः घोषः नागवीथी च यामि जा ॥ ३३ ॥

पृथिवीविषयं सर्वमरुन्धत्यां व्यजायत ।
सङ्कल्पायास्तु सङ्कल्पा इन्दोर्नक्षत्रतः सुताः ॥ ३४ ॥

पृथिवी विषयम् सर्वम् अरुन्धत्याम् व्यजायत ।
सङ्कल्पायाः तु सङ्कल्पा इन्दोः नक्षत्रतः सुताः ॥ ३४ ॥

आपो ध्रुवञ्च सोमञ्च धरश्चैवानिलोनलः ।
प्रत्यूषश्च प्रभावश्च वसवोष्टौ च नामतः ॥ ३५ ॥

आपः ध्रुवञ्च सोमञ्च धरः च एव अनिलः नलः ।
प्रत्यूषः च प्रभावः च वसवा उष्टौ च नामतः ॥ ३५ ॥

आपस्य पुत्रो वैतण्ड्यः श्रमः शान्तो मुनिस्तथा ।
ध्रुवस्य कालो लोकान्तो वर्चाः सोमस्य वै सुतः ॥ ३६ ॥

आपस्य पुत्रः वैतण्ड्यः श्रमः शान्तः मुनिः तथा ।
ध्रुवस्य कालः लोक अन्तः वर्चाः सोमस्य वै सुतः ॥ ३६ ॥

धरस्य पुत्रो द्रविणो हुतहव्यवहस्तथा ।
मनोहरायाः शिशिरः प्राणोथ रमणस्तथा ॥ ३७ ॥

धरस्य पुत्रः द्रविणः हुतहव्यवहः तथा ।
मनोहरायाः शिशिरः प्राण ऊथ रमणः तथा ॥ ३७ ॥

पुरोजवोनिलस्यासीदविज्ञातोऽनलस्य च ।
अग्निपुत्रः कुमारश्च शरस्तम्बे व्यजायत ॥ ३८ ॥

पुरोजवोनिलस्य आसीत् अविज्ञातः अनलस्य च ।
अग्नि पुत्रः कुमारः च शर स्तम्बे व्यजायत ॥ ३८ ॥

तस्य शाखो विशाखश्च नैगमेयश्च पृष्टजः ।
कृत्तिकातः कार्त्तिकेयो यतिः सनत्कुमारकः ॥ ३९ ॥

तस्य शाखः विशाखः च नैगमेयः च पृष्ट जः ।
कृत्तिकातः कार्त्तिकेयः यतिः सनत्कुमारकः ॥ ३९ ॥

प्रत्यूषाद्देवलो जज्ञे विश्वकर्मा प्रभावतः ।
कर्ता शिल्पसहस्राणां त्रिदशानाञ्च वर्धकिः ॥ ४० ॥

प्रत्यूषात् देवलः जज्ञे विश्वकर्मा प्रभावतः ।
कर्ता शिल्प सहस्राणाम् त्रिदशानाञ्च वर्धकिः ॥ ४० ॥

मनुष्याश्चोप्जीवन्ति शिल्पं वै भूषणादिकं ।
सुरभी कश्यपाद्रुद्रानेकादश विजज्ञुषी ॥ ४१ ॥

मनुष्याः च उप्जीवन्ति शिल्पम् वै भूषण आदिकम् ।
सुरभी कश्यपात् रुद्रान् एकादश विजज्ञुषी ॥ ४१ ॥

महादेवप्रसादेन तपसा भाविता सती ।
अजैकपादहिर्ब्रघ्नस्त्वष्टा रुद्राश्च सत्तम ॥ ४२ ॥

महादेव प्रसादेन तपसा भाविता सती ।
अजैकपाद् अहिस् ब्रघ्नः त्वष्टा रुद्राः च सत्तम ॥ ४२ ॥

त्वष्टुश्चैवात्मजः श्रीमान्विश्वरूपो महायशाः ।
हरश्च बहुरूपश्च त्र्यम्बकश्चापराजितः ॥ ४३ ॥

त्वष्टुः च एव आत्मजः श्रीमान् विश्व रूपः महा यशाः ।
हरः च बहुरूपः च त्र्यम्बकः च अपराजितः ॥ ४३ ॥

वृषाकपिश्च शम्भुश्च कपर्दी रैवतस्तथा ।
मृगव्याधस्य सर्पश्च कपाली दश चैककः ।
रुद्राणां च शतं लक्षं यैर्व्याप्तं सचराचरं ॥ ४४ ॥

वृषाकपिः च शम्भुः च कपर्दी रैवतः तथा ।
मृग व्याधस्य सर्पः च कपाली दश च एककः ।
रुद्राणाम् च शतम् लक्षम् यैः व्याप्तम् सचराचरम् ॥ ४४ ॥

॥ अध्यायः ०१९ ॥

अग्निरुवाच ।
कश्यपस्य वेदे सर्गमदित्यादिषु हे मुने ।
चाक्षुषे तुषिता देवास्तेऽदित्यां कश्यपात्पुनः ॥ १ ॥

अग्निः उवाच ।
कश्यपस्य वेदे सर्गमत् इति आदिषु हे मुने ।
चाक्षुषे तुषिता देवाः ते अदित्याम् कश्यपात् पुनर् ॥ १ ॥

आसन् विष्णुश्च शक्रश्च त्वष्टा धाता तथार्यमा ।
पूषा विवस्वान् सविता मित्रोथ वरुणो भगः ॥ २ ॥

आसन् विष्णुः च शक्रः च त्वष्टा धाता तथा अर्यमा ।
पूषा विवस्वान् सविता मित्रोथ वरुणः भगः ॥ २ ॥

अंशुश्च द्वादशादित्या आसन् वैवस्वतेन्तरे ।
अरिष्टनेमिपत्नीनामपत्यानीह षोडश ॥ ३ ॥

अंशुः च द्वादश आदित्या आसन् वैवस्वत इन्तरे ।
अरिष्टनेमि पत्नीनाम् अपत्यानि इह षोडश ॥ ३ ॥

बहुपुत्रस्य विदुषश्चतस्रो विद्युतः सुताः ।
प्रत्यङ्गिरसजाः श्रेष्ठाः कृशाश्वस्य सुरायुधाः ॥ ४ ॥

बहु पुत्रस्य विदुषः चतस्रः विद्युतः सुताः ।
प्रत्यङ्गिरस जाः श्रेष्ठाः कृशाश्वस्य सुर आयुधाः ॥ ४ ॥

उदयास्तमने सूर्ये तद्वदेते युगे युगे ।
हिरण्यकशिपुर्दित्यां हिरण्याक्षश्च कश्यपात् ॥ ५ ॥

उदय अस्तमने सूर्ये तद्वत् एते युगे युगे ।
हिरण्यकशिपुः दित्याम् हिरण्याक्षः च कश्यपात् ॥ ५ ॥

सिंहिका चाभवत्कन्या विप्रचित्तेः परिग्रहः ।
राहुप्रभृतयस्तस्यां सैंहिकेया इति श्रुताः ॥ ६ ॥

सिंहिका च अभवत् कन्या विप्रचित्तेः परिग्रहः ।
राहु प्रभृतयः तस्याम् सैंहिकेया इति श्रुताः ॥ ६ ॥

हिरण्यकशिपोः पुत्राश्चत्वारः प्रथितौजसः ।
अनुह्रादश्च ह्रादश्च प्रह्रादश्चातिवैष्णवः ॥ ७ ॥

हिरण्यकशिपोः पुत्राः चत्वारः प्रथित ओजसः ।
अनुह्रादः च ह्रादः च प्रह्रादः च अति वैष्णवः ॥ ७ ॥

संह्रादश्च चतुर्थोभूथ्रादपुत्रो ह्रदस्तथा ।
ह्रदस्य पुत्र आयुष्मान् शिबिर्वास्कल एव च ॥ ८ ॥

संह्रादः च चतुर्थः भूथ्रात् अपुत्रः ह्रदः तथा ।
ह्रदस्य पुत्र आयुष्मान् शिबिः वास्कल एव च ॥ ८ ॥

विरोवनस्तु प्राह्रादिर्बलिर्जज्ञे विरोचनात् ।
बलेः पुत्रशतं त्वासीद्वाणश्रेष्ठं महामुने ॥ ९ ॥

विरोवनः तु प्राह्रादिः बलिः जज्ञे विरोचनात् ।
बलेः पुत्र शतम् तु आसीत् वाण श्रेष्ठम् महा मुने ॥ ९ ॥

पुराकल्पे हि बाणेन प्रसाद्योमापतिं वरः ।
पार्श्वतो विहरिष्यामीत्येवं प्राप्तश्च ईश्वरात् ॥ १० ॥

पुराकल्पे हि बाणेन प्रसाद्य उमापतिम् वरः ।
पार्श्वतस् विहरिष्यामि इति एवम् प्राप्तः च ईश्वरात् ॥ १० ॥

हिरण्याक्षसुताः पञ्च शम्बरः शकुनिस्त्विति ।
द्विमूर्धा शङ्कुरार्यश्च शतमासन् दनोः सुताः ॥ ११ ॥

हिरण्याक्ष सुताः पञ्च शम्बरः शकुनिः तु इति ।
द्विमूर्धा शङ्कुः आर्यः च शतम् आसन् दनोः सुताः ॥ ११ ॥

स्वर्भानोस्तु प्रभा कन्या पुलोम्नस्तु शची स्मृता ।
उपदानवी हयशिरा शर्मिष्ठा वार्षपर्वणी ॥ १२ ॥

स्वर्भानोः तु प्रभा कन्या पुलोम्नः तु शची स्मृता ।
उपदानवी हयशिराः शर्मिष्ठा वार्षपर्वणी ॥ १२ ॥

पुलोमा कालका चैव वैश्वानरसुते उभे ।
कश्यपस्य तु भार्ये द्वे तयोः पुत्राश्च कोटयः ॥ १३ ॥

पुलोमा कालका च एव वैश्वानर सुते उभे ।
कश्यपस्य तु भार्ये द्वे तयोः पुत्राः च कोटयः ॥ १३ ॥

प्रह्रादस्य चतुष्कोट्यो निवातकवचाः कुले ।
ताम्रायाः षट्सुताः स्युश्च काकी श्वेनी च भास्यपि ॥ १४ ॥

प्रह्रादस्य चतुष्कोट्यः निवात कवचाः कुले ।
ताम्रायाः षष् सुताः स्युः च काकी श्वेनी च भासी अपि ॥ १४ ॥

गृध्रिका शुचि सुग्रीवा ताभ्यः काकादयोऽभवन् ।
अश्वाश्चोष्ट्राश्च ताम्राया अरुणो गरुडस्तथा ॥ १५ ॥

गृध्रिका शुचि सुग्रीवा ताभ्यः काक आदयः अभवन् ।
अश्वाः च उष्ट्राः च ताम्राया अरुणः गरुडः तथा ॥ १५ ॥

विनतायाः सहस्रन्तु सर्पाश्च सुरसाभवाः ।
काद्रवेयाः सहस्रन्तु शेषवासुकितक्षकाः ॥ १६ ॥

विनतायाः सहस्रन्तु सर्पाः च सुरसा भवाः ।
काद्रवेयाः सहस्रन्तु शेष वासुकि तक्षकाः ॥ १६ ॥

दंष्ट्रिणः क्रोधवशजा धरोत्थाः पक्षिणो जले ।
सुरभ्यां गोमहिष्यादि इरोत्पन्नास्तृणादयः ॥ १७ ॥

दंष्ट्रिणः क्रोध वश जा धरा उत्थाः पक्षिणः जले ।
सुरभ्याम् गो महिषी आदि इरा उत्पन्नाः तृण आदयः ॥ १७ ॥

स्वसायां यक्षरक्षांसि मुनेरश्वरसोभवन् ।
अरिष्टायान्तु गन्धर्वाः कश्यपाद्धि स्थिरञ्चरं ॥ १८ ॥

स्वसायाम् यक्ष रक्षांसि मुनेः अश्व रसोभवन् ।
अरिष्टाय अन्तु गन्धर्वाः कश्यपात् हि स्थिरञ्चरम् ॥ १८ ॥

एषां पुत्रादयोऽसङ्ख्या देवैर्वै दानवा जिताः ।
दितिर्विनष्टपुत्रा वै तोषयामास कश्यपं ॥ १९ ॥

एषाम् पुत्र आदयः असङ्ख्या देवैः वै दानवा जिताः ।
दितिः विनष्ट पुत्रा वै तोषयामास कश्यपम् ॥ १९ ॥

पुत्रमिन्द्रप्रहर्तारमिच्छती प्राप कश्यपात् ।
पादाप्रक्षालनात्सुप्ता तस्या गर्भं जघान ह ॥ २० ॥

पुत्रम् इन्द्र प्रहर्तारम् इच्छती प्राप कश्यपात् ।
पाद अप्रक्षालनात् सुप्ता तस्याः गर्भम् जघान ह ॥ २० ॥

छिद्रमन्विष्य चेन्द्रस्तु ते देवा मरुतोऽभवन् ।
शक्रस्यैकोनपञ्चाशत्सहाया दीप्ततेजसः ॥ २१ ॥

छिद्रम् अन्विष्य च इन्द्रः तु ते देवाः मरुतः अभवन् ।
शक्रस्य एकोनपञ्चाशत् सहाया दीप्त तेजसः ॥ २१ ॥

एतत्सर्वं हरिर्ब्रह्मा अभिषिच्य पृथुं नृपं ।
ददौ क्रमेण राज्यानि अन्येषामधिपो हरिः ॥ २२ ॥

एतत् सर्वम् हरिः ब्रह्मा अभिषिच्य पृथुम् नृपम् ।
ददौ क्रमेण राज्यानि अन्येषाम् अधिपः हरिः ॥ २२ ॥

द्विजौषधीनां चन्द्रश्च अपान्तु वरुणो नृपः ।
राज्ञां वैश्रवणो राजा सूर्याणां विष्णोरीश्वरः ॥ २३ ॥

द्विज ओषधीनाम् चन्द्रः च अपान्तु वरुणः नृपः ।
राज्ञाम् वैश्रवणः राजा सूर्याणाम् विष्णोः ईश्वरः ॥ २३ ॥

वसूनां पावको राजा मरुतां वासवः प्रभुः ।
प्रजापतीनां दक्षोऽथ प्रह्लादो दानवाधिपः ॥ २४ ॥

वसूनाम् पावकः राजा मरुताम् वासवः प्रभुः ।
प्रजापतीनाम् दक्षः अथ प्रह्लादः दानव अधिपः ॥ २४ ॥

पितॄणां च यमो राजा भूतादीनां हरः प्रभुः ।
हिमवांश्चैव शैलानां नदीनां सागरः प्रभुः ॥ २५ ॥

पितॄणाम् च यमः राजा भूत आदीनाम् हरः प्रभुः ।
हिमवान् च एव शैलानाम् नदीनाम् सागरः प्रभुः ॥ २५ ॥

गान्धर्वाणां चित्ररथो नागानामथ वासुकिः ।
सर्पाणां तक्षको राजा गरुडः पक्षिणामथ ॥ २६ ॥

गान्धर्वाणाम् चित्ररथः नागानाम् अथ वासुकिः ।
सर्पाणाम् तक्षकः राजा गरुडः पक्षिणाम् अथ ॥ २६ ॥

ऐरावतो गजेन्द्राणां गोवृषोथ गवामपि ।
मृगणामथ शार्दूलः प्लक्षो वनस्पतीश्वरः ॥ २७ ॥

ऐरावतः गज इन्द्राणाम् गो वृषोथ गवाम् अपि ।
मृगणाम् अथ शार्दूलः प्लक्षः वनस्पति ईश्वरः ॥ २७ ॥

उच्चैःश्रवास्तथाश्वानां सुधन्वा पूर्वपालकः ।
दक्षिणस्यां शङ्खपदः केतुमान् पालको जले ।
हिरण्यरोमकः सौम्ये प्रतिसर्गोयमीरितः ॥ २८ ॥

उच्चैःश्रवाः तथा अश्वानाम् सुधन्वा पूर्वपालकः ।
दक्षिणस्याम् शङ्खपदः केतुमान् पालकः जले ।
हिरण्यरोमकः सौम्ये प्रतिसर्गोयम् ईरितः ॥ २८ ॥

॥ अध्यायः ०२० ॥

अग्निरुवाच ।
प्रथमो महतः सर्गो विज्ञेयो ब्रह्माणस्तु सः ।
तन्मात्राणां द्वितीयस्तु भूतसर्गो हि स स्मृतः ॥ १ ॥

अग्निः उवाच ।
प्रथमः महतः सर्गः विज्ञेयः ब्रह्माणः तु सः ।
तन्मात्राणाम् द्वितीयः तु भूत सर्गः हि स स्मृतः ॥ १ ॥

वैकारिकस्तृतीयस्तु सर्ग ऐन्द्रियकः स्मृतः ।
इत्येष प्राकृतः सर्गः सम्भूतो बुद्धिपूर्वकः ॥ २ ॥

वैकारिकः तृतीयः तु सर्ग ऐन्द्रियकः स्मृतः ।
इति एष प्राकृतः सर्गः सम्भूतः बुद्धि पूर्वकः ॥ २ ॥

मुख्यः सर्गस्चतुर्थस्तु मुख्या वै स्थावराः स्मृताः ।
तिर्यक्स्त्रोतास्तु यः प्रोक्तस्तैर्य्यग्योन्यस्ततः स्मृतः ॥ ३ ॥

मुख्यः सर्गः चतुर्थः तु मुख्या वै स्थावराः स्मृताः ।
तिर्यक्ः त्रोताः तु यः प्रोक्तः तैर्य्यग्योन्यः ततस् स्मृतः ॥ ३ ॥

तथोद्र्ध्वस्त्रोतसां षष्ठो देवसर्गस्तु स स्मृतः ।
ततोर्वाकस्त्रोतसां सर्गः सप्तमः स तु मानुषः ॥ ४ ॥

तथा उद्र्ध्वस्त्रोतसाम् षष्ठः देव सर्गः तु स स्मृतः ।
तत उर्वाक ः त्रोतसाम् सर्गः सप्तमः स तु मानुषः ॥ ४ ॥

अष्टमोनुग्रहः सर्गः सात्त्विकस्तामसश्च यः ।
पञ्चैते वैकृताः सर्गाः प्राकृतास्च त्रयः स्मृताः ॥ ५ ॥

अष्टमोनुग्रहः सर्गः सात्त्विकः तामसः च यः ।
पञ्च एते वैकृताः सर्गाः प्राकृताः च त्रयः स्मृताः ॥ ५ ॥

प्राकृतो वैकृतश्चैव कौमारो नवमस्तथा ।
ब्रह्मतो नव सर्गास्तु जगतो मूलहेतवः ॥ ६ ॥

प्राकृतः वैकृतः च एव कौमारः नवमः तथा ।
ब्रह्मतः नव सर्गाः तु जगतः मूल हेतवः ॥ ६ ॥

ख्यात्याद्या दक्षकन्यास्तु भृग्वाद्या उपयेमिरे ।
नित्यो नैमित्तिकः सर्गस्त्रिधा प्रकथितो जनैः ॥ ७ ॥

ख्याति आद्या दक्ष कन्याः तु भृगु आद्या उपयेमिरे ।
नित्यः नैमित्तिकः सर्गः त्रिधा प्रकथितः जनैः ॥ ७ ॥

प्राकृता दैनन्दिनी स्यादन्तरप्रलयादन् ।
जायते यत्रानुदिनं नित्यसर्गो हि सम्मतः ॥ ८ ॥

प्राकृता दैनन्दिनी स्यात् अन्तर प्रलयादन् ।
जायते यत्र अनुदिनम् नित्य सर्गः हि सम्मतः ॥ ८ ॥

देवौ धाताविधातारौ भृगोः ख्यातिरसूयत ।
श्रियञ्च पत्नी विष्णोर्या स्तुता शक्रेण वृद्धये ॥ ९ ॥

देवौ धाताविधातारौ भृगोः ख्यातिः असूयत ।
श्रियञ्च पत्नी विष्णोः या स्तुता शक्रेण वृद्धये ॥ ९ ॥

धातुर्विधातुर्द्वौ पुत्रौ क्रमात् प्राणो मृकण्डुकः ।
मार्कण्डेयो मृकण्डोश्च जज्ञे वेदशिरास्ततः ॥ १० ॥

धातुः विधातुः द्वौ पुत्रौ क्रमात् प्राणः मृकण्डुकः ।
मार्कण्डेयः मृकण्डोः च जज्ञे वेदशिराः ततस् ॥ १० ॥

पौर्णमासश्च सम्भूत्यां मरीचेरभवत् सुतः ।
स्मृत्यामङ्गिरसः पुत्राः सिनीवाली कुहूस्तथा ॥ ११ ॥

पौर्णमासः च सम्भूत्याम् मरीचेः अभवत् सुतः ।
स्मृत्याम् अङ्गिरसः पुत्राः सिनीवाली कुहूः तथा ॥ ११ ॥

राकाश्चानुमतिश्चात्रेरनसूयाप्यजीजनत् ।
सोमं दुर्वाससं पुत्रं दत्तात्रेयञ्च योगिनम् ॥ १२ ॥

राकाः च अनुमतिः च अत्रेः अनसूया अपि अजीजनत् ।
सोमम् दुर्वाससम् पुत्रम् दत्तात्रेयञ्च योगिनम् ॥ १२ ॥

प्रीत्यां पुलस्त्यभार्यायां दत्तोलिस्तत्सुतोभवत् ।
क्षमायां पुलहाज्जाताः सहिष्णुः कर्मपादिकाः ॥ १३ ॥

प्रीत्याम् पुलस्त्य भार्यायाम् दत्तोलिः तद् सुतोभवत् ।
क्षमायाम् पुलहात् जाताः सहिष्णुः कर्म पादिकाः ॥ १३ ॥

सन्नत्याञ्च क्रतोरासन् बालिखिल्या महौजसः ।
अङ्गुष्ठपर्वमात्रास्ते ये हि षष्टिसहस्त्रिणः ॥ १४ ॥

सन् अति आञ्च क्रतोः आसन् बालिखिल्या महा ओजसः ।
अङ्गुष्ठ पर्व मात्राः ते ये हि षष्टि सहस्त्रिणः ॥ १४ ॥

उर्ज्जायाञ्च वशिष्ठाश्च राजा गात्रोर्ध्वबाहुकः ।
सवनश्चालघुः सुक्रः सुतपाः सप्त चर्षयः ॥ १५ ॥

उर्ज्जायाञ्च वशिष्ठाः च राजा गात्र ऊर्ध्व बाहुकः ।
सवनः च अलघुः सुक्रः सुतपाः सप्त च ऋषयः ॥ १५ ॥

पावकः पवमानोभूच्छुचिः स्वाहाग्निजोभवत् ।
अग्निस्वात्ता वर्हिषदोऽनग्नयः साग्नयो ह्यजात् ॥ १६ ॥

पावकः पवमानः भूत् शुचिः स्वाहा अग्नि जोभवत् ।
अग्नि स्वात्ता वर्हिषदः अनग्नयः साग्नयः हि अजात् ॥ १६ ॥

पितृभ्यश्च स्वधायाञ्च मेना वैधारिणी सुते ।
हिंसाभार्या त्वधर्मस्य तयोर्जज्ञे तथानृतम् ॥ १७ ॥

पितृभ्यः च स्वधायाञ्च मेना वैधारिणी सुते ।
हिंसा भार्या तु अधर्मस्य तयोः जज्ञे तथा अनृतम् ॥ १७ ॥

कन्या च निकृतिस्ताभ्यां भयन्नरकमेव च ।
माया च वेदना चैव मिथुनन्त्विदमेतयोः ॥ १८ ॥

कन्या च निकृतिः ताभ्याम् भयत् नरकम् एव च ।
माया च वेदना च एव मिथुनन्तु इदम् एतयोः ॥ १८ ॥

तयोर्जज्ञेथ वै मायां मृत्युं भूतापहारिणम् ।
वेदना च सुतं चापि दुः खं जज्ञेथ रौरवात् ॥ १९ ॥

तयोः जज्ञेथ वै मायाम् मृत्युम् भूत अपहारिणम् ।
वेदना च सुतम् च अपि दुः खम् जज्ञेथ रौरवात् ॥ १९ ॥

मृत्योर्व्याधिजराशोकतृष्णाक्रोधाश्च जज्ञिरे ।
ब्रह्मणश्च रुदन् जातो रोदनाद्रुद्रनामकः ॥ २० ॥

मृत्योः व्याधि जरा शोक तृष्णा क्रोधाः च जज्ञिरे ।
ब्रह्मणः च रुदन् जातः रोदनात् रुद्र नामकः ॥ २० ॥

भवं शर्वमथेशानं तथा पशुपतिं द्विज ।
भीममुग्रं महादेवमुवाच स पितामहः ॥ २१ ॥

भवम् शर्वम् अथ ईशानम् तथा पशुपतिम् द्विज ।
भीमम् उग्रम् महादेवम् उवाच स पितामहः ॥ २१ ॥

दक्षकोपाच्च तद्भार्या देहन्तत्याज सा सती ।
हिमवद्दुहिता भूत्वा पत्नी शम्भोरभूत् पुनः ॥ २२ ॥

दक्ष कोपात् च तद् भार्या देहन्त त्याज सा सती ।
हिमवत् दुहिता भूत्वा पत्नी शम्भोः अभूत् पुनर् ॥ २२ ॥

ऋषिभ्यो नारदाद्युक्ताः पूजाः स्नानादिपूर्विकाः ।
स्वायम्भुवाद्यास्ताः कृत्वा विष्णवादेर्भुक्तिमुक्तिदाः ॥ २३ ॥

ऋषिभ्यः नारद आदि उक्ताः पूजाः स्नान आदि पूर्विकाः ।
स्वायम्भुव आद्याः ताः कृत्वा विष्णव आदेः भुक्ति मुक्ति दाः ॥ २३ ॥

॥ अध्यायः ०२१ ॥

नारद उवाच ।
सामान्यपूजां विष्णवादेर्वक्ष्ये मन्त्रांश्च सर्वदान् ।
समस्तपरिवाराय अच्युताय नमो यजेत ॥ १ ॥

नारद उवाच ।
सामान्य पूजाम् विष्णव आदेः वक्ष्ये मन्त्रान् च सर्व दान् ।
समस्त परिवाराय अच्युताय नमः यजेत ॥ १ ॥

धात्रे विधात्रे गङ्गायै यमुनायै निधी तथा ।
द्वारश्रियं वास्तुनवं शक्तिं कूर्म्मनन्तकम् ॥ २ ॥

धात्रे विधात्रे गङ्गायै यमुनायै निधी तथा ।
द्वार श्रियम् वास्तुनवम् शक्तिम् कूर्म्मनन्तकम् ॥ २ ॥

पृथिवीं धर्म्मकं ज्ञानं वैराग्यैश्वर्यमेव च ।
अधर्मादीन् कन्दनालपद्मकेशरकर्णिकाः ॥ ३ ॥

पृथिवीम् धर्म्मकम् ज्ञानम् वैराग्य ऐश्वर्यम् एव च ।
अधर्म आदीन् कन्द नाल पद्म केशर कर्णिकाः ॥ ३ ॥

ऋग्वेदाद्यं कृताद्यञ्च सत्त्वाद्यर्क्कादिमण्डलम् ।
विमलोत्कर्षिणी ज्ञाना क्रिया योगा च ता यजेत् ॥ ४ ॥

ऋग्वेद आद्यम् कृत आदि अञ्च सत्त्व आदि अऋक्क आदि मण्डलम् ।
विमल उत्कर्षिणी ज्ञाना क्रिया योगा च ता यजेत् ॥ ४ ॥

प्रह्वीं सत्यां तथेशानानुग्रहसनमूर्त्तिकाम् ।
दुर्गां गिरङ्गणं क्षेत्रं वासुदेवादिकं यजेत् ॥ ५ ॥

प्रह्वीम् सत्याम् तथा ईशान अनुग्रहसन मूर्त्तिकाम् ।
दुर्गाम् गिरङ्गणम् क्षेत्रम् वासुदेव आदिकम् यजेत् ॥ ५ ॥

हृदयञ्च शिरः शूलं वर्मनेत्रमथास्त्रकम् ।
शङ्खं चक्रं गदां पद्मं श्रीवत्सं कौस्तुभं यजेत् ॥ ६ ॥

हृदयञ्च शिरः शूलम् वर्मनेत्रम् अथ अस्त्रकम् ।
शङ्खम् चक्रम् गदाम् पद्मम् श्रीवत्सम् कौस्तुभम् यजेत् ॥ ६ ॥

वनमालां श्रियं पुष्टिं गरुडं गुरुमर्चयेत् ।
इन्द्रमग्निं यमं रक्षो जलं वायुं धनेश्वरम् ॥ ७ ॥

वनमालाम् श्रियम् पुष्टिम् गरुडम् गुरुम् अर्चयेत् ।
इन्द्रम् अग्निम् यमम् रक्षः जलम् वायुम् धनेश्वरम् ॥ ७ ॥

ईशानन्तमजं चास्त्रं वाहनं कुमुदादिकम् ।
विष्वकसेनं मण्डलादौ सिद्धिः पूजादिना भवेत् ॥ ८ ॥

ईश अनन्तम् अजम् च अस्त्रम् वाहनम् कुमुद आदिकम् ।
विष्वक सेनम् मण्डल आदौ सिद्धिः पूजा आदिना भवेत् ॥ ८ ॥

शिवपूजाथ सामान्या पूर्वं नन्दिनमर्च्चयेत् ।
महाकालं यजेद्गङ्गां यमुनाञ्च गणादिकम् ॥ ९ ॥

शिव पूजा अथ सामान्या पूर्वम् नन्दिनम् अर्च्चयेत् ।
महाकालम् यजेत् गङ्गाम् यमुनाञ्च गण आदिकम् ॥ ९ ॥

गिरं श्रियं गुरुं वास्तुं शक्त्यादीन् धर्मकादिकम् ।
वामा ज्येष्ठा तथा रौद्री काली कलविकारिणी ॥ १० ॥

गिरम् श्रियम् गुरुम् वास्तुम् शक्ति आदीन् धर्मक आदिकम् ।
वामा ज्येष्ठा तथा रौद्री काली कल विकारिणी ॥ १० ॥

बलविकरिणी चापि बलप्रमथिनी क्रमात् ।
सर्वभूतदमनी च मदनोन्मादिनी शिवासनम् ॥ ११ ॥

बल विकरिणी च अपि बल प्रमथिनी क्रमात् ।
सर्व भूत दमनी च मदन उन्मादिनी शिव आसनम् ॥ ११ ॥

हां हुं हां शिवमूर्त्तये साङ्गवक्त्रं शिवं यजेत् ।
हौं शिवाय हामित्यादि हामीशानादिवक्त्रकम् ॥ १२ ॥

हाम् हुम् हाम् शिव मूर्त्तये स अङ्ग वक्त्रम् शिवम् यजेत् ।
हौम् शिवाय हाम् इत्यादि हाम् ईशानादि वक्त्रकम् ॥ १२ ॥

ह्रीं गौरीं गं गणः शक्रमुखाश्चण्डीहृदादिकाः ।
क्रमात्सूर्य्यार्च्यने मन्त्रा दण्डी पूज्यश्च पिङ्गलः ॥ १३ ॥

ह्रीम् गौरीम् गम् गणः शक्र मुखाः चण्डी हृद् आदिकाः ।
क्रमात् सूर्य्य अर्च्यने मन्त्रा दण्डी पूज्यः च पिङ्गलः ॥ १३ ॥

उच्चैः श्रवाश्चारुणश्च प्रभूतं विमलं यजेत् ।
साराध्योपरमसुखं स्कन्दाद्यंमध्यतो यजेत् ॥ १४ ॥

उच्चैस् श्रवाः च अरुणः च प्रभूतम् विमलम् यजेत् ।
साराध्य उपरम सुखम् स्कन्द आद्यंमध्यतः यजेत् ॥ १४ ॥

दीप्ता सूक्ष्मा जया भद्रा विभूतिर्विमला तथा ।
अमोघा विद्युता चैव पूज्याथ सर्वतोमुखी ॥ १५ ॥

दीप्ता सूक्ष्मा जया भद्रा विभूतिः विमला तथा ।
अमोघा विद्युता च एव पूज्य अथ सर्वतोमुखी ॥ १५ ॥

अर्क्कासनं हि हं खं ख सोल्कायेति च मूर्तिकाम् ।
ह्रां ह्रीं स सूर्य्याय नम आं नमो ह्रदयाय च ॥ १६ ॥

अर्क्क आसनम् हि हम् खम् ख स उल्काय इति च मूर्तिकाम् ।
ह्राम् ह्रीम् स सूर्य्याय नम आम् नमः ह्रदयाय च ॥ १६ ॥

अर्क्काय शिकसे तद्वदग्नीशासुरवायुगान् ।
भूर्भवः स्वरे ज्वालिनि शिखा हुं कवचं स्मृतम् ॥ १७ ॥

अर्क्काय शिकसे तद्वत् अग्नि ईश असुर वायु गान् ।
भूर्भवः स्वरे ज्वालिनि शिखा हुम् कवचम् स्मृतम् ॥ १७ ॥

मां नेत्रं वस्तथार्क्कास्त्रं राज्ञी शक्तिश्च निष्कुभा ।
सोमोऽङ्गारकोथ बुधो जीवः शुक्रः शनिः क्रमात् ॥ १८ ॥

माम् नेत्रम् वः तथा अर्क्क अस्त्रम् राज्ञी शक्तिः च निष्कुभा ।
सोमः अङ्गार कोथ बुधो जीवः शुक्रः शनिः क्रमात् ॥ १८ ॥

राहुः केतुस्तेजश्चण्डः सङ्क्षेपादथ पूजनम् ।
आसनं मूर्त्तये मूलं हृदाद्यं परिचारकः ॥ १९ ॥

राहुः केतुः तेजः चण्डः सङ्क्षेपात् अथ पूजनम् ।
आसनम् मूर्त्तये मूलम् हृद् आद्यम् परिचारकः ॥ १९ ॥

विष्णवासनं विष्णुमूर्त्ते रों श्रीं श्रीं श्रीधरो हरिः ।
ह्रीं सर्वमूर्त्तिमन्त्रीयमिति त्रैलोक्यमोहनः ॥ २० ॥

विष्णव आसनम् विष्णु मूर्त्ते रोम् श्रीम् श्रीम् श्रीधरः हरिः ।
ह्रीम् सर्व मूर्त्ति मन्त्रीयम् इति त्रैलोक्य मोहनः ॥ २० ॥

ह्रीं हृषीकेशः क्लीं विष्णुः स्वरैर्द्दीर्घैर्हृदादिकम् ।
समस्तैः पञ्चमी पूजा सङ्ग्रामादौ जयादिदा ॥ २१ ॥

ह्रीम् हृषीकेशः क्लीम् विष्णुः स्वरैः द्दीर्घैः हृद् आदिकम् ।
समस्तैः पञ्चमी पूजा सङ्ग्राम आदौ जय आदि दा ॥ २१ ॥

चक्रं गदां क्रमाच्छङ्खं मुषलं खड्गशार्ङ्गकम् ।
पाशाङ्कुशौ च श्रीवत्सं कौस्तुभं वनमालया ॥ २२ ॥

चक्रम् गदाम् क्रमात् शङ्खम् मुषलम् खड्ग शार्ङ्गकम् ।
पाश अङ्कुशौ च श्रीवत्सम् कौस्तुभम् वनमालया ॥ २२ ॥

श्रीं श्रीर्महालक्ष्मीतातार्क्ष्यो गुरुरिन्द्रादयोऽर्च्चनम् ।
सरस्वत्यासनं मूर्त्तिरौं ह्रीं देवी सरस्वती ॥ २३ ॥

श्रीम् श्रीः महालक्ष्मी ता तार्क्ष्यः गुरुः इन्द्र आदयः अर्च्चनम् ।
सरस्वति आसनम् मूर्त्तिः औम् ह्रीम् देवी सरस्वती ॥ २३ ॥

हृदाद्यालक्ष्मीर्म्मेधा च कलातुष्टिश्च पुष्टिका ।
गौरी प्रभामती दुर्गा गणो गुरुश्च क्षेत्रपः ॥ २४ ॥

हृद् आद्यालक्ष्मीः म्मेधा च कलातुष्टिः च पुष्टिका ।
गौरी प्रभामती दुर्गा गणः गुरुः च क्षेत्रपः ॥ २४ ॥

तथा गं गणपतये च ह्रीं गौर्यै च श्रीं श्रियै ।
ह्रीं त्वरितायै ह्रीं सौ त्रिपुरा चतुर्थ्यन्तनमोन्तकाः ॥ २५ ॥

तथा गम् गणपतये च ह्रीम् गौर्यै च श्रीम् श्रियै ।
ह्रीम् त्वरितायै ह्रीम् सौ त्रिपुरा चतुर्थी अन्तन मोन्तकाः ॥ २५ ॥

प्रणवाद्याञ्च नामाद्यमक्षरं बिन्दुसंयुतम् ।
ॐ युतं वा सर्वमन्त्रपूजनाज्जपतः स्मृताः ॥ २६ ॥

प्रणवात् याञ्च नाम आद्यम् अक्षरम् बिन्दु संयुतम् ।
आऊं युतम् वा सर्व मन्त्र पूजनात् जपतः स्मृताः ॥ २६ ॥

होमात्तिलघृताद्यैञ्च धर्म्मकामार्थमोक्षदाः ।
पूजामन्त्रान् पठेद्यस्तु भुक्तभोगो दिवं व्रजेत् ॥ २७ ॥

होमात् तिल घृत आद्य एञ्च धर्म्म काम अर्थ मोक्ष दाः ।
पूजा मन्त्रान् पठेत् यः तु भुक्त भोगः दिवम् व्रजेत् ॥ २७ ॥

॥ अध्यायः ०२२ ॥

नारद उवाच ।
वक्ष्ये स्नानं क्रियाद्यर्थं नृसिंहेन तु मृत्तिकाम् ।
गृहीत्वा तां द्विधा कृत्वा मनः स्त्रानमथैकया ॥ १ ॥

नारद उवाच ।
वक्ष्ये स्नानम् क्रिया आदि अर्थम् नृ सिंहेन तु मृत्तिकाम् ।
गृहीत्वा ताम् द्विधा कृत्वा मनः स्त्रानम् अथ एकया ॥ १ ॥

निमज्जयाचम्य विन्यस्य सिंहेन कृतारक्षकः ।
विधिस्नां ततः कुर्य्यात् प्राणायामपुरः सरम् ॥ २ ॥

निमज्जया आचम्य विन्यस्य सिंहेन कृतारक्षकः ।
विधि स्नाम् ततस् कुर्य्यात् प्राणायाम पुरस् सरम् ॥ २ ॥

हृदि ध्यायन् हरिज्ञानं मन्त्रेणाष्टाक्षरेण हि ।
त्रिधा पाणितले मृत्सनां दिग्बन्धं सिंहजप्ततः ॥ ३ ॥

हृदि ध्यायन् हरि ज्ञानम् मन्त्रेण अष्ट अक्षरेण हि ।
त्रिधा पाणि तले मृत्सनाम् दिग्बन्धम् सिंह जप्ततः ॥ ३ ॥

वासुदेवप्रजप्तेन तीर्थंसङ्कल्प्य चालभेत् ।
गात्रं वेदादिना मन्त्रैः सम्मार्ज्याराध्य मूर्त्तिना ॥ ४ ॥

वासुदेव प्रजप्तेन तीर्थंसङ्कल्प्य च आलभेत् ।
गात्रम् वेद आदिना मन्त्रैः सम्मार्ज्य आराध्य मूर्त्तिना ॥ ४ ॥

कृत्वाघमर्षणं वस्त्रं परिधाय समाचरेत् ।
विन्यस्य मन्त्रैर्द्विर्म्मार्ज्य पाणिस्थं जलमेव च ॥ ५ ॥

कृत्वा अघमर्षणम् वस्त्रम् परिधाय समाचरेत् ।
विन्यस्य मन्त्रैः द्विर्म्मार्ज्य पाणि स्थम् जलम् एव च ॥ ५ ॥

नारायणेन संयम्य वायुमाघ्राय चोत्सृजेत् ।
जलं ध्यायन् हरिं पश्चद्दत्त्वार्घ्यं द्वादशाक्षरम् ॥ ६ ॥

नारायणेन संयम्य वायुम् आघ्राय च उत्सृजेत् ।
जलम् ध्यायन् हरिम् पश्चत् दत्त्वा अर्घ्यम् द्वादश अक्षरम् ॥ ६ ॥

जप्त्वान्याञ्छतशस्तस्य योगपीठादितः क्रमात् ।
मन्त्रान् दिक्पालपर्यन्तानृषीन् पितृगणानपि ॥ ७ ॥

जप्त्वा अन्यान् शतशस् तस्य योग पीठ आदितः क्रमात् ।
मन्त्रान् दिक्पाल पर्यन्तान् ऋषीन् पितृ गणान् अपि ॥ ७ ॥

मनुष्यान् सर्वभूतानि स्थावरान्तान्यथावसेत् ।
न्यस्य चाङ्गानि संहृत्य मन्त्रान्यागगृहं व्रजेत् ॥ ८ ॥

मनुष्यान् सर्व भूतानि स्थावर अन्तानि अथावसेत् ।
न्यस्य च अङ्गानि संहृत्य मन्त्रान् याग गृहम् व्रजेत् ॥ ८ ॥

एवमन्यासु पूजासु मूलाद्यैः स्नानमाचरेत् ॥ ९ ॥

एवम् अन्यासु पूजासु मूल आद्यैः स्नानम् आचरेत् ॥ ९ ॥

॥ अध्यायः ०२३ ॥

नारद उवाच ।
चक्ष्ये पूजाविधिं विप्रा यत कृत्वा सर्वमाप्नुयात् ।
प्रक्षालिताङ्घ्निराचम्य वाग्यतः कृतसक्षकः ॥ १ ॥

नारद उवाच ।
चक्ष्ये पूजा विधिम् विप्रा यत कृत्वा सर्वम् आप्नुयात् ।
प्रक्षालित अङ्घ्निः आचम्य वाग्यतः कृत सक्षकः ॥ १ ॥

प्राङ्मुखः स्वस्तिकं बद्ध्वा पद्माद्यपरमेव च ।
यं वीजं नाभिमध्यस्थं धूम्रं चण्डानिलात्मकम् ॥ २ ॥

प्राङ्मुखः स्वस्तिकम् बद्ध्वा पद्म आदि अपरम् एव च ।
यम् वीजम् नाभि मध्य स्थम् धूम्रम् चण्ड अनिल आत्मकम् ॥ २ ॥

विशेषयेदशेषन्तु ध्यायेत् कायात्तु कल्मषम् ।
क्षौं हृत्पङ्कजमध्यस्थं वीजं ते जोनिधिं स्मरन् ॥ ३ ॥

विशेषयेत् अशेषन्तु ध्यायेत् कायात् तु कल्मषम् ।
क्षौम् हृद् पङ्कज मध्य स्थम् वीजम् ते जोनिधिम् स्मरन् ॥ ३ ॥

अधोद्धर्वतिर्यग्गाभिस्तु ज्वालाभिः कल्प्रषं दहेत् ।
शशाङ्काकृतिवद्ध्यायेदम्बरस्थं सुधाम्बुभिः ॥ ४ ॥

अधोद्धर्व तिर्यक् गाभिः तु ज्वालाभिः कल्प्रषम् दहेत् ।
शशाङ्क आकृति वत् ध्यायेत् अम्बर स्थम् सुधा अम्बुभिः ॥ ४ ॥

हत्पद्माव्यापिभिर्द्देहं स्वकमाप्लावयेत्सुधीः ।
सुसुम्नायोनिमार्गेण सर्वनाडीविसर्प्पिभिः ॥ ५ ॥

हद् पद्म अव्यापिभिः द्देहम् स्वकम् आप्लावयेत् सुधीः ।
सु सुम्न अयोनिमार्गेण सर्व नाडी विसर्प्पिभिः ॥ ५ ॥

शोधयित्वा न्यसेत्तत्त्वं करसुद्धिरथास्त्रकम् ।
व्यापकं हस्तयोरदौ दक्षिणाङ्गुष्ठतोङ्गकम् ॥ ६ ॥

शोधयित्वा न्यसेत् तत्त्वम् कर सुद्धिः अथ अस्त्रकम् ।
व्यापकम् हस्तयोः अदौ दक्षिण अङ्गुष्ठ ता उङ्गकम् ॥ ६ ॥

मूलं देहे द्वादशाङ्गं न्यसेन्मन्त्रैर्द्विषट्ककैः ।
हृदयं च शिरश्चैव शिखा वर्म्मास्त्रलोचने ॥ ७ ॥

मूलम् देहे द्वादश अङ्गम् न्यसेत् मन्त्रैः द्वि षट्ककैः ।
हृदयम् च शिरः च एव शिखा वर्म्म अस्त्र लोचने ॥ ७ ॥

उदरं च तथा पृष्ठं बाहुरुजानुपादकं ।
मुद्रां दत्त्वा स्मरेद् विष्णुं जप्त्वाष्टशतमर्च्चयेत् ॥ ८ ॥

उदरम् च तथा पृष्ठम् बाहु रुजा अनुपादकम् ।
मुद्राम् दत्त्वा स्मरेत् विष्णुम् जप्त्वा अष्टशतम् अर्च्चयेत् ॥ ८ ॥

वामे तु वर्द्धनीं न्यस्य पूजाद्रव्यं तु दक्षिणे ।
प्रक्षाल्यास्त्रेण चार्घ्येण गन्धपुष्पान्विते न्यसेत् ॥ ९ ॥

वामे तु वर्द्धनीम् न्यस्य पूजा द्रव्यम् तु दक्षिणे ।
प्रक्षाल्य अस्त्रेण च अर्घ्येण गन्ध पुष्प अन्विते न्यसेत् ॥ ९ ॥

चैतन्यं सर्व्वगं ज्योतिरष्टजप्तेन वारिणा ।
फडन्तेन तु संसिच्य हस्ते ध्यात्वा हरिं परे ॥ १० ॥

चैतन्यम् सर्वु अगम् ज्योतिः अष्ट जप्तेन वारिणा ।
फट् अन्तेन तु संसिच्य हस्ते ध्यात्वा हरिम् परे ॥ १० ॥

धर्मं ज्ञानं च वैराग्यमैश्वर्य्यं वह्निदिङमुखाः ।
अधर्मादीनि गात्राणि पूर्वादौ योगपीठके ॥ ११ ॥

धर्मम् ज्ञानम् च वैराग्यम् ऐश्वर्य्यम् वह्नि दिङ मुखाः ।
अधर्म आदीनि गात्राणि पूर्व आदौ योग पीठके ॥ ११ ॥

कूर्मं पीठे ह्यनन्तञ्च यमं सूर्य्यादिमण्डलम् ।
विमलाद्याः केशरस्थानुग्रहा कर्णिकास्थिता ॥ १२ ॥

कूर्मम् पीठे हि अनन्तञ्च यमम् सूर्य्यादि मण्डलम् ।
विमल आद्याः केशर स्थ अनुग्रहा कर्णिका स्थिता ॥ १२ ॥

पूर्वं स्वहृदये ध्यात्वा आवाह्यार्च्चैच्च मण्डले ।
अर्घ्यं पाद्यं तथा चामं मधुपर्क्कं पुनश्च तत् ॥ १३ ॥

पूर्वम् स्व हृदये ध्यात्वा आवाह्य अर्च्चैत् च मण्डले ।
अर्घ्यम् पाद्यम् तथा चामम् मधुपर्क्कम् पुनर् च तत् ॥ १३ ॥

स्नानं वस्त्रोपवीतञ्च भूषणं गन्धपुष्पकम् ।
धूपदीपनैवेद्यानि पुण्डरीकाक्षविद्यया ॥ १४ ॥

स्नानम् वस्त्र उपवीतञ्च भूषणम् गन्धपुष्पकम् ।
धूप दीप नैवेद्यानि पुण्डरीकाक्ष विद्यया ॥ १४ ॥

यजेदङ्गानि पूर्वादौ द्वारि पूर्वे परेण्डजम् ।
दक्षे चक्रं गदां सौम्ये कोणे शङ्खं धनुर्न्यसेत् ॥ १५ ॥

यजेत् अङ्गानि पूर्व आदौ द्वारि पूर्वे परेण्डजम् ।
दक्षे चक्रम् गदाम् सौम्ये कोणे शङ्खम् धनुः न्यसेत् ॥ १५ ॥

देवस्य वामतो दक्षे चेषुधी खड्गमेव च ।
वामे चर्म्म श्रियं पुष्टिं वामेग्रतो न्यसेत् ॥ १६ ॥

देवस्य वामतस् दक्षे च इषुधी खड्गम् एव च ।
वामे चर्म्म श्रियम् पुष्टिम् वामेग्रतस् न्यसेत् ॥ १६ ॥

वनमालाञ्च श्रीवत्सकौस्तुभौ दिक्पतीन्वहिः ।
स्वमन्त्रैः पूजयेत् सर्वान् विष्णुरर्घोवसानतः ॥ १७ ॥

वनम् आलाञ्च श्रीवत्स कौस्तुभौ दिक्पतीन् वहिः ।
स्व मन्त्रैः पूजयेत् सर्वान् विष्णुः अर्घः वसानतः ॥ १७ ॥

व्यस्तेन च समस्तेन अङ्गैर्वीजेन वै यजेत् ।
जप्त्वा प्रदक्षिणीकृत्य स्तुत्वार्घ्यञ्च समर्प्य च ॥ १८ ॥

व्यस्तेन च समस्तेन अङ्गैः वीजेन वै यजेत् ।
जप्त्वा प्रदक्षिणीकृत्य स्तुत्वा अर्घ्यञ्च समर्प्य च ॥ १८ ॥

हृदये विन्यसेद्ध्यात्वा अहं ब्रह्मा हरिस्त्विति ।
आगच्छावाहने योज्यं क्षमस्वेति विसर्ज्जने ॥ १९ ॥

हृदये विन्यसेत् ध्यात्वा अहम् ब्रह्मा हरिः तु इति ।
आगच्छावाहने योज्यम् क्षमस्व इति विसर्ज्जने ॥ १९ ॥

एवमष्टाक्षाराद्यैश्च पूजां कृत्वा विमुक्तिभाक् ।
एकमूर्त्त्यर्च्चनं प्रोक्तं नवव्यूहार्च्चनं श्रृणु ॥ २० ॥

एवम् अष्ट अक्षार आद्यैः च पूजाम् कृत्वा विमुक्ति भाज् ।
एक मूर्त्ति अर्च्चनम् प्रोक्तम् नव व्यूह अर्च्चनम् श्रृणु ॥ २० ॥

अङ्गुष्ठकद्वये न्यस्य वासुदेवं बलादिकान् ।
तर्ज्जन्यादौ शरीरेथ शिरोललाटवक्त्रके ॥ २१ ॥

अङ्गुष्ठक द्वये न्यस्य वासुदेवम् बल आदिकान् ।
तर्ज्जनी आदौ शरीरेथ शिरः ललाट वक्त्रके ॥ २१ ॥

हृन्नाभिगुह्यजान्वङ्घ्रौ मध्ये पूर्वादिकं यजेत् ।
एकपीठं नवव्यूहं नवपीठञ्च पूर्ववत् ॥ २२ ॥

हृद् नाभि गुह्य जानु अङ्घ्रौ मध्ये पूर्व आदिकम् यजेत् ।
एक पीठम् नव व्यूहम् नवपीठञ्च पूर्ववत् ॥ २२ ॥

नवाव्जे नवमूर्त्त्या च नवव्यूहञ्च पूर्ववत् ।
इष्टं मध्ये ततः स्थाने वासुदेवञ्च पूजयेत् ॥ २३ ॥

नव अव्जे नव मूर्त्त्या च नव व्यूहञ्च पूर्ववत् ।
इष्टम् मध्ये ततस् स्थाने वासुदेवञ्च पूजयेत् ॥ २३ ॥

॥ अध्यायः ०२४ ॥

नारद उवाच ।
अग्निकार्यं प्रवक्ष्यामि येन स्यात्सर्वकामभाक् ।
चतुरभ्यधिकं विंशमङ्गुलं चतुरस्रकं ॥ १ ॥

नारद उवाच ।
अग्नि कार्यम् प्रवक्ष्यामि येन स्यात् सर्व काम भाज् ।
चतुर् अभ्यधिकम् विंशम् अङ्गुलम् चतुर् अस्रकम् ॥ १ ॥

सूत्रेण सूत्रयित्वा तु क्षेत्रं तावत्खनेत्समं ।
खातस्य मेखला कार्या त्यक्त्वा चैवाङ्गुलद्वयं ॥ २ ॥

सूत्रेण सूत्रयित्वा तु क्षेत्रम् तावत् खनेत् समम् ।
खातस्य मेखला कार्या त्यक्त्वा च एव अङ्गुल द्वयम् ॥ २ ॥

सत्त्वादिसञ्ज्ञा पूर्वाशा द्वादशाङ्गुलमुच्छ्रिता ।
अष्टाङ्गुला द्व्यङुलाथ चतुरङ्गुलविस्तृता ॥ ३ ॥

सत्त्व आदि सञ्ज्ञा पूर्वाशा द्वादश अङ्गुलम् उच्छ्रिता ।
अष्ट अङ्गुला द्वि अङुला अथ चतुर् अङ्गुल विस्तृता ॥ ३ ॥

योनिर्दशाङ्गुला रम्या षट्चतुर्द्व्यङ्गुलाग्रगा ।
क्रमान्निम्ना तु कर्तव्या पश्चिमाशाव्यवस्थिता ॥ ४ ॥

योनिः दश अङ्गुला रम्या षट्चतुर् द्वि अङ्गुल अग्र गा ।
क्रमात् निम्ना तु कर्तव्या पश्चिम आशा वी अवस्थिता ॥ ४ ॥

अश्वत्थपत्रसदृशी किञ्चित्कुण्डे निवेशिता ।
तुर्याङ्गुलायता नालं पञ्चदशाङ्गुलायतं ॥ ५ ॥

अश्वत्थ पत्र सदृशी किञ्चिद् कुण्डे निवेशिता ।
तुर्य अङ्गुल आयता न अलम् पञ्चदश अङ्गुल आयतम् ॥ ५ ॥

मूलन्तु त्र्यङ्गुलं योन्या अग्रं तस्याः षडङ्गुलं ।
लक्षणञ्चैकहस्तस्य द्विगुणं द्विकरादिषु ॥ ६ ॥

मूलन्तु त्रि अङ्गुलम् योन्या अग्रम् तस्याः षष् अङ्गुलम् ।
लक्षणञ्च एक हस्तस्य द्विगुणम् द्वि कर आदिषु ॥ ६ ॥

एकत्रिमेखलं कुण्डं वर्तुलादि वदाम्यहं ।
कुण्डार्धे तु स्थितं सूत्रं कोणे यदतिरिच्यते ॥ ७ ॥

एक त्रि मेखलम् कुण्डम् वर्तुल आदि वदामि अहम् ।
कुण्ड अर्धे तु स्थितम् सूत्रम् कोणे यत् अतिरिच्यते ॥ ७ ॥

तदर्धं दिशि संस्थाप्य भ्रामितं वर्तुलं भवेत् ।
कुण्डार्धं कोणभागार्धं दिशिश्चोत्तरतो वहिः ॥ ८ ॥

तद् अर्धम् दिशि संस्थाप्य भ्रामितम् वर्तुलम् भवेत् ।
कुण्ड अर्धम् कोण भाग अर्धम् दिशिः च उत्तरतस् वहिः ॥ ८ ॥

पूर्वपश्चिमतो यत्नाल्लाञ्छयित्वा तु मध्यतः ।
संस्थाप्य भ्रामितं कुण्डमर्धचन्द्रं भवेत्शुभं ॥ ९ ॥

पूर्व पश्चिमतो यत्नात् लाञ्छयित्वा तु मध्यतस् ।
संस्थाप्य भ्रामितम् कुण्डम् अर्धचन्द्रम् भवेत् शुभम् ॥ ९ ॥

पद्माकारे दलानि स्युर्मेखलानान्तु वर्तुले ।
बाहुदण्डप्रमाणन्तु होमार्थं कारयेत्स्रुचं ॥ १० ॥

पद्म आकारे दलानि स्युः मेखलानान्तु वर्तुले ।
बाहु दण्ड प्रमाणन्तु होम अर्थम् कारयेत् स्रुचम् ॥ १० ॥

सप्तपञ्चाङ्गुलं वापि चतुरस्रन्तु कारयेत् ।
त्रिभागेन भवेद्गर्तं मध्ये वृत्तं सुशोभनम् ॥ ११ ॥

सप्त पञ्चाङ्गुलम् वा अपि चतुरस्रन्तु कारयेत् ।
त्रि भागेन भवेत् गर्तम् मध्ये वृत्तम् सु शोभनम् ॥ ११ ॥

तिर्यगूर्ध्वं समं खाताद्वहिरर्धन्तु शोधयेत् ।
अङ्गुलस्य चतुर्थांशं शेषार्धार्धं तथान्ततः ॥ १२ ॥

तिर्यक् ऊर्ध्वम् समम् खाताद्वहिः अर्धन्तु शोधयेत् ।
अङ्गुलस्य चतुर्थ अंशम् शेष अर्ध अर्धम् तथा अन्ततः ॥ १२ ॥

खातस्य मेखलां रम्यां शेषार्धेन तु कारयेत् ।
कण्ठं त्रिभागविस्तारं अङ्गुष्ठकसमायतं ॥ १३ ॥

खातस्य मेखलाम् रम्याम् शेष अर्धेन तु कारयेत् ।
कण्ठम् त्रि भाग विस्तारम् अङ्गुष्ठक समायतम् ॥ १३ ॥

सार्धमङ्गुष्ठकं वा स्यात्तदग्रे तु मुखं भवेत् ।
चतुरङ्गुलविस्तारं पञ्चाङ्गुलमथापि वा ॥ १४ ॥

सार्धम् अङ्गुष्ठ कम् वा स्यात् तद् अग्रे तु मुखम् भवेत् ।
चतुर् अङ्गुल विस्तारम् पञ्च अङ्गुलम् अथ अपि वा ॥ १४ ॥

त्रिकं द्व्यङ्गुलकं तत्स्यान्मध्यन्तस्य सुशोभनम् ।
आयामस्तत्समस्तस्य मध्यनिम्नः सुशोभनः ॥ १५ ॥

त्रिकम् द्वि अङ्गुलकम् तत् स्यात् मध्यन्तस्य सु शोभनम् ।
आयामः तद् समस्तस्य मध्य निम्नः सु शोभनः ॥ १५ ॥

शुषिरं कण्ठदेशे स्याद्विशेद्यावत्कनीयसी ।
शेषकुण्डन्तु कर्तव्यं यथारुचि विचित्रितं ॥ १६ ॥

शुषिरम् कण्ठ देशे स्यात् विशेत् यावत् कनीयसी ।
शेष कुण्डन्तु कर्तव्यम् यथारुचि विचित्रितम् ॥ १६ ॥

स्रुवन्तु हस्तमात्रं स्याद्दण्डकेन समन्वितं ।
वटुकं द्व्यङ्गुलं वृत्तं कर्तव्यन्तु सुशोभनं ॥ १७ ॥

स्रुवन्तु हस्त मात्रम् स्यात् दण्डकेन समन्वितम् ।
वटुकम् द्वि अङ्गुलम् वृत्तम् कर्तव्यन्तु सु शोभनम् ॥ १७ ॥

गोपदन्तु यथा मग्नमल्पपङ्के तथा भवेत् ।
उपलिप्य लिखेद्रेखामङ्गुलां वज्रनासिकां ॥ १८ ॥

गोपदन्तु यथा मग्नम् अल्प पङ्के तथा भवेत् ।
उपलिप्य लिखेत् रेखाम् अङ्गुलाम् वज्र नासिकाम् ॥ १८ ॥

सौम्याग्रा प्रथमा तस्यां रेखे पूर्वमुखे तयोः ।
मध्ये तिस्रस्तथा कुर्याद्दक्षिणादिक्रमेण तु ॥ १९ ॥

सौम्य अग्रा प्रथमा तस्याम् रेखे पूर्व मुखे तयोः ।
मध्ये तिस्रः तथा कुर्यात् दक्षिण आदि क्रमेण तु ॥ १९ ॥

एवमुल्लिख्य चाभ्युक्ष्य प्रणवेन तु मन्त्रवित् ।
विष्टरं कल्पयेत्तेन तस्मिन् शक्तिन्तु वैष्णवीं ॥ २० ॥

एवम् उल्लिख्य च अभ्युक्ष्य प्रणवेन तु मन्त्र विद् ।
विष्टरम् कल्पयेत् तेन तस्मिन् शक्तिन्तु वैष्णवीम् ॥ २० ॥

अलं कृत्वा मूर्तिमतीं क्षिपेदग्निं हरिं स्मरन् ।
प्रादेशमात्राः समिधो दत्वा परिसमुह्य तं ॥ २१ ॥

अलम् कृत्वा मूर्तिमतीम् क्षिपेत् अग्निम् हरिम् स्मरन् ।
प्रादेश मात्राः समिधः दत्वा परिसमुह्य तम् ॥ २१ ॥

दर्भैस्त्रिधा परिस्तीर्य पूर्वादौ तत्र पात्रकं ।
आसादयेदिध्मवह्नी भूमौ च श्रुक्श्रुवद्वयं ॥ २२ ॥

दर्भैः त्रिधा परिस्तीर्य पूर्व आदौ तत्र पात्रकम् ।
आसादयेत् इध्म वह्नी भूमौ च श्रुच् श्रुव द्वयम् ॥ २२ ॥

आज्यस्थाली चरुस्थाली कुशाज्यञ्च प्रणीतया ।
प्रोक्षयित्वा प्रोक्षणीञ्च गृहीत्वापूर्य वारिणा ॥ २३ ॥

आज्य स्थाली चरु स्थाली कुशाज्यञ्च प्रणीतया ।
प्रोक्षयित्वा प्रोक्षणीञ्च गृहीत्वा आपूर्य वारिणा ॥ २३ ॥

पवित्रान्तर्हिते हस्ते परिश्राव्य च तज्जलं ।
प्राङ्नीत्वा प्रोक्षणीपात्रण्ज्योतिरग्रे निधाय च ॥ २४ ॥

पवित्र अन्तर्हिते हस्ते परिश्राव्य च तत् जलम् ।
प्राक् नीत्वा प्रोक्षणी पात्रण्ज्योतिः अग्रे निधाय च ॥ २४ ॥

तदद्भिस्त्रिश्च सम्प्रोक्ष्य इद्ध्मं विन्यस्य चाग्रतः ।
प्रणीतायां सुपुष्पायां विष्णुं ध्यात्वोत्तरेण च ॥ २५ ॥

तत् अद्भिः त्रिस् च सम्प्रोक्ष्य इद्ध्मम् विन्यस्य च अग्रतस् ।
प्रणीतायाम् सु पुष्पायाम् विष्णुम् ध्यात्वा उत्तरेण च ॥ २५ ॥

आज्यस्थालीमथाज्येन सम्पूर्याग्रे निधाय च ।
सम्प्लवोत्पवनाभ्यान्तु कुर्यादाज्यस्य संस्कृतिं ॥ २६ ॥

आज्य स्थालीम् अथ आज्येन सम्पूर्य अग्रे निधाय च ।
सम्प्लव उत्पवन अभ्यान्तु कुर्यात् आज्यस्य संस्कृतिम् ॥ २६ ॥

अखण्डिताग्रौ निर्गर्भौ कुशौ प्रादेशमात्रकौ ।
ताभ्यामुत्तानपाणिभ्यामङ्गुष्ठानामिकेन तु ॥ २७ ॥

अखण्डित अग्रौ निर्गर्भौ कुशौ प्रादेश मात्रकौ ।
ताभ्याम् उत्तान पाणिभ्याम् अङ्गुष्ठ अनामिकेन तु ॥ २७ ॥

आज्यं तयोस्तु सङ्गृह्य द्विर्नीत्वा त्रिरवाङ्क्षिपेत् ।
स्रुक्स्रुवौ चापि सङ्गृह्य ताभ्यां प्रक्षिप्य वारिण ॥ २८ ॥

आज्यम् तयोः तु सङ्गृह्य द्विस् नीत्वा त्रिस् अवाङ्क्षिपेत् ।
स्रुच् स्रुवौ च अपि सङ्गृह्य ताभ्याम् प्रक्षिप्य वारिण ॥ २८ ॥

प्रतप्य दर्भैः सम्मृज्य पुनः प्रक्ष्याल्य चैव हि ।
निष्टप्य स्थापयित्वा तु प्रणवेनैव साधकः ॥ २९ ॥

प्रतप्य दर्भैः सम्मृज्य पुनर् प्रक्ष्याल्य च एव हि ।
निष्टप्य स्थापयित्वा तु प्रणवेन एव साधकः ॥ २९ ॥

प्रणवादिनमोन्तेन पश्चाद्धोमं समाचरेत् ।
गर्भाधानादिकर्माणि यावदंशव्यवस्थया ॥ ३० ॥

प्रणव आदिनमोन्तेन पश्चात् होमम् समाचरेत् ।
गर्भाधान आदि कर्माणि यावत् अंश व्यवस्थया ॥ ३० ॥

नामान्तं व्रतबन्धान्तं समावर्तावसानकम् ।
अधिकारावसानं वा कर्यादङ्गानुसारतः ॥ ३१ ॥

नाम अन्तम् व्रत बन्ध अन्तम् समावर्त अवसानकम् ।
अधिकार अवसानम् वा कर्यात् अङ्ग अनुसारतः ॥ ३१ ॥

प्रणवेनोपचारन्तु कुर्यात्सर्वत्र साधकः ।
अङ्गैर्होमस्तु कर्तव्यो यथावित्तानुसारतः ॥ ३२ ॥

प्रणवेन उपचारन्तु कुर्यात् सर्वत्र साधकः ।
अङ्गैः होमः तु कर्तव्यः यथा वित्त अनुसारतः ॥ ३२ ॥

गर्भादानन्तु प्रथमं ततः पुंसवनं स्मृतम् ।
सीमन्तोन्नयनं जातकर्म नामान्नप्राशनम् ॥ ३३ ॥

गर्भात् आनन्तु प्रथमम् ततस् पुंसवनम् स्मृतम् ।
सीमन्तोन्नयनम् जातकर्म नाम अन्न प्राशनम् ॥ ३३ ॥

चूडकृतिं व्रतबन्धं वेदव्रतान्यशेषतः ।
समावर्तनं पत्न्या च योगश्चाथाधिकारकः ॥ ३४ ॥

चूड कृतिम् व्रत बन्धम् वेद व्रतानि अशेषतस् ।
समावर्तनम् पत्न्या च योगः च अथ अधिकारकः ॥ ३४ ॥

हृदादिक्रमतो ध्यात्वा एकैकं कर्म पूज्य च ।
अष्टावष्टौ तु जुहुयात्प्रतिकर्माहुतीः पुनः ॥ ३५ ॥

हृद् आदि क्रमतः ध्यात्वा एकैकम् कर्म पूज्य च ।
अष्टौ अष्टौ तु जुहुयात् प्रतिकर्म आहुतीः पुनर् ॥ ३५ ॥

पूर्णाहुतिं ततो दद्यात्श्रुचा मूलेन साधकः ।
वौषडन्तेन मन्त्रेण प्लुतं सुस्वरमुच्चरन् ॥ ३६ ॥

पूर्णाहुतिम् ततस् दद्यात् श्रुचा मूलेन साधकः ।
वौषट् अन्तेन मन्त्रेण प्लुतम् सु स्वरम् उच्चरन् ॥ ३६ ॥

विष्णोर्वह्निन्तु संस्कृत्य श्रपयेद्वैष्णवञ्चरुम् ।
आराध्य स्थिण्डिले विष्णुं मन्त्रान् संस्मृत्य संश्रपेत् ॥ ३७ ॥

विष्णोः वह्निन्तु संस्कृत्य श्रपयेत् वैष्णवन् चरुम् ।
आराध्य स्थिण्डिले विष्णुम् मन्त्रान् संस्मृत्य संश्रपेत् ॥ ३७ ॥

आसनादिक्रमेणैव साङ्गावरणमुत्तमम् ।
गन्धपुष्पैः समभ्यर्च्य ध्याता देवं सुरोत्तमम् ॥ ३८ ॥

आसन आदि क्रमेण एव स अङ्ग आवरणम् उत्तमम् ।
गन्ध पुष्पैः समभ्यर्च्य ध्याता देवम् सुर उत्तमम् ॥ ३८ ॥

आधायेध्ममथाघारावाज्यावग्नीशसंस्थितौ ।
वायव्यनैरृताशादिप्रवृत्तौ तु यथाक्रमम् ॥ ३९ ॥

आधाय इध्मम् अथ आघारौ आज्यौ अग्नीश संस्थितौ ।
वायव्य नैरृत आश आदि प्रवृत्तौ तु यथाक्रमम् ॥ ३९ ॥

आज्यभागौ ततो हुत्वा चक्षुषी दक्षिणोत्तरे ।
मध्येथ जुहुयात्सर्वमन्त्रानर्चाक्रमेण तु ॥ ४० ॥

आज्य भागौ ततस् हुत्वा चक्षुषी दक्षिण उत्तरे ।
मध्येथ जुहुयात् सर्व मन्त्र अन् अर्चा क्रमेण तु ॥ ४० ॥

आज्येन तर्पयेन्मूर्तेर्दशांशेनाङ्गहोमकम् ।
शतं सहस्रं वाज्याद्यैः समिद्भिर्वा तिलैः सह ॥ ४१ ॥

आज्येन तर्पयेत् मूर्तेः दश अंशेन अङ्ग होमकम् ।
शतम् सहस्रम् वाज्य आद्यैः समिद्भिः वा तिलैः सह ॥ ४१ ॥

समाप्यार्चान्तु होमान्तां शुचीन् शिष्यानुपोषितान् ।
आहूयाग्रे निवेश्याथ ह्यस्त्रेण प्रोक्षयेत्पशून् ॥ ४२ ॥

समाप्य अर्चान्तु होम अन्तान् शुचीन् शिष्यान् उपोषितान् ।
आहूय अग्रे निवेश्य अथ हि अस्त्रेण प्रोक्षयेत् पशून् ॥ ४२ ॥

शिष्यानात्मनि संयोज्य अविद्याकर्मबन्धनैः ।
लिङ्गानुवृत्तश्चैतन्यं सह लिङ्गेन पाशितम् ॥ ४३ ॥

शिष्यान् आत्मनि संयोज्य अविद्या कर्म बन्धनैः ।
लिङ्ग अनुवृत्तः चैतन्यम् सह लिङ्गेन पाशितम् ॥ ४३ ॥

ध्यानमार्गेन सम्प्रोक्ष्य वायुबीजेन शोधयेत् ।
ततो दहनबीजेन सृष्टिं ब्रह्माण्डसञ्ज्ञिकाम् ॥ ४४ ॥

ध्यान मार्गेन सम्प्रोक्ष्य वायु बीजेन शोधयेत् ।
ततस् दहन बीजेन सृष्टिम् ब्रह्माण्ड सञ्ज्ञिकाम् ॥ ४४ ॥

निर्दग्धां सकलां ध्यायेद्भस्मकूटनिभस्थिताम् ।
प्लावयेद्वारिणा भस्म संसारं वार्मयं स्मरेत् ॥ ४५ ॥

निर्दग्धाम् सकलाम् ध्यायेत् भस्म कूट निभ स्थिताम् ।
प्लावयेत् वारिणा भस्म संसारम् वार्मयम् स्मरेत् ॥ ४५ ॥

तत्र शक्तिं न्यसेत्पश्चात्पार्थिवीं बीजसञ्ज्ञिकाम् ।
तन्मात्राभिः समस्ताभिः संवृतं पार्थिवं शुभम् ॥ ४६ ॥

तत्र शक्तिम् न्यसेत् पश्चात् पार्थिवीम् बीज सञ्ज्ञिकाम् ।
तन्मात्राभिः समस्ताभिः संवृतम् पार्थिवम् शुभम् ॥ ४६ ॥

अण्डन्तदुद्भवन्ध्यायेत्तदाधारन्तदात्मकम् ।
तन्मध्ये चिन्तयेन्मूर्तिं पौरुषीं प्रणवात्मिकाम् ॥ ४७ ॥

अण्डन् तद् उद्भवन् ध्यायेत् तत् आधारन्तत् आत्मकम् ।
तद् मध्ये चिन्तयेत् मूर्तिम् पौरुषीम् प्रणव आत्मिकाम् ॥ ४७ ॥

लिङ्गं सङ्क्रामयेत्पश्चादात्मस्थं पूर्वसंस्कृतम् ।
विभक्तेन्द्रियसंस्थानं क्रमाद्वृद्धं विचिन्तयेत् ॥ ४८ ॥

लिङ्गम् सङ्क्रामयेत् पश्चात् आत्म स्थम् पूर्व संस्कृतम् ।
विभक्त इन्द्रिय संस्थानम् क्रमात् वृद्धम् विचिन्तयेत् ॥ ४८ ॥

ततोण्डमब्दमेकं तु स्थित्वा द्विशकलीकृतम् ।
द्यावापृथिव्यौ शकले तयोर्मध्ये प्रजापतिम् ॥ ४९ ॥

ततोण्डम् अब्दम् एकम् तु स्थित्वा द्वि शकलीकृतम् ।
द्यावापृथिव्यौ शकले तयोः मध्ये प्रजापतिम् ॥ ४९ ॥

जातं ध्यात्वा पुनः प्रोक्ष्य प्रणवेन तु संश्रितम् ।
मन्त्रात्मकतनुं कृत्वा यथान्यासं पुरोदितम् ॥ ५० ॥

जातम् ध्यात्वा पुनर् प्रोक्ष्य प्रणवेन तु संश्रितम् ।
मन्त्र आत्मक तनुम् कृत्वा यथान्यासम् पुरा उदितम् ॥ ५० ॥

विष्णुर्हस्तं ततो मूर्ध्नि दत्वा ध्यात्वा तु वैष्णवम् ।
एवमेकं बहून् वापि जनित्वा ध्यानयोगतः ॥ ५१ ॥

विष्णुः हस्तम् ततस् मूर्ध्नि दत्वा ध्यात्वा तु वैष्णवम् ।
एवम् एकम् बहून् वा अपि जनित्वा ध्यान योगतः ॥ ५१ ॥

करौ सङ्गृह्य मूलेन नेत्रे बद्ध्वा तु वाससा ।
नेत्रमन्त्रेण मन्त्री तान् सदनेनाहतेन तु ॥ ५२ ॥

करौ सङ्गृह्य मूलेन नेत्रे बद्ध्वा तु वाससा ।
नेत्र मन्त्रेण मन्त्री तान् सत् अनेन आहतेन तु ॥ ५२ ॥

कृतपूजो गुरुः सम्यक्देवदेवस्य तत्त्ववान् ।
शिष्यान् पुष्पाञ्जलिभृतः प्राङ्मुखानुपवेशयेत् ॥ ५३ ॥

कृत पूजः गुरुः सम्यक् देवदेवस्य तत्त्ववान् ।
शिष्यान् पुष्प अञ्जलि भृतः प्राङ्मुखान् उपवेशयेत् ॥ ५३ ॥

अर्चयेयुश्च तेप्येवम्प्रसूता गुरुणा हरिम् ।
क्षिप्त्वा पुष्पाञ्जलिं तत्र पुष्पादिभिरनन्तरम् ॥ ५४ ॥

अर्चयेयुः च तेपि एवम्प्रसूता गुरुणा हरिम् ।
क्षिप्त्वा पुष्प अञ्जलिम् तत्र पुष्प आदिभिः अनन्तरम् ॥ ५४ ॥

अमन्त्रमर्चनं कृत्वा गुरोः पादार्चनन्ततः ।
विधाय दक्षिणां दद्यात्सर्वस्वं चार्धमेव वा ॥ ५५ ॥

अमन्त्रम् अर्चनम् कृत्वा गुरोः पाद अर्चनन्ततः ।
विधाय दक्षिणाम् दद्यात् सर्व स्वम् च अर्धम् एव वा ॥ ५५ ॥

गुरुः संशिक्षयेच्छिष्यान् तैः पूज्यो नामभिर्हरिः ।
विश्वक्सेनं यजेदीशं शङ्खचक्रगदाधरम् ॥ ५६ ॥

गुरुः संशिक्षयेत् शिष्यान् तैः पूज्यः नामभिः हरिः ।
विश्वक्सेनम् यजेत् ईशम् शङ्ख चक्र गदा धरम् ॥ ५६ ॥

तज्जपन्तञ्च तर्जन्या मण्डलस्थं विसर्जयेत् ॥ ५७ ॥

तद् जपन् तञ्च तर्जन्या मण्डल स्थम् विसर्जयेत् ॥ ५७ ॥

विष्णुनिर्माल्यमखिलं विष्वक्सेनाय चार्पयेत् ।
प्रणीताभिस्तथात्मानमभिषिच्य च कुण्डगं ॥ ५८ ॥

विष्णु निर्माल्यम् अखिलम् विष्वक्सेनाय च अर्पयेत् ।
प्रणीताभिः तथा आत्मानम् अभिषिच्य च कुण्ड गम् ॥ ५८ ॥

वह्निमात्मनि संयोज्य विष्वक्सेनं विसर्जयेत् ।
बुभुक्षुः सर्वमाप्नोति मुमुक्षुर्लीयते हरौ ॥ ५९ ॥

वह्निम् आत्मनि संयोज्य विष्वक्सेनम् विसर्जयेत् ।
बुभुक्षुः सर्वम् आप्नोति मुमुक्षुः लीयते हरौ ॥ ५९ ॥

॥ अध्यायः ०२५ ॥

नारद उवाच ।
वासुदेवादिमन्त्राणां पूज्यानां लक्षणं वदे ।
वासुदेवः सङ्कर्षणः प्रद्युम्नश्चानिरुद्धकः ॥ १ ॥

नारद उवाच ।
वासुदेव आदि मन्त्राणाम् पूज्यानाम् लक्षणम् वदे ।
वासुदेवः सङ्कर्षणः प्रद्युम्नः च अनिरुद्धकः ॥ १ ॥

नमो भगवते चादौ अ आ अं अः स्ववीजकाः ।
ओङ्काराद्या नमोन्ताश्च नमो नारायणस्ततः ॥ २ ॥

नमः भगवते च आदौ अ आ अम् अः स्ववीजकाः ।
ओङ्कार आद्या नमः न्ताः च नमः नारायणः ततस् ॥ २ ॥

ॐ तत् सद् ब्रह्मणे चैव ॐ नमो विष्णवे नमः ।
ॐ क्षों ॐ नमो भगवते नरसिंहाय वै नमः ॥ ३ ॥

आऊं तत् सत् ब्रह्मणे च एव आऊं नमः विष्णवे नमः ।
आऊं क्ष्ॐ आऊं नमः भगवते नरसिंहाय वै नमः ॥ ३ ॥

ॐ भूर्नमो भगवते वराहाय नराधिपाः ।
जवारुणहरिद्राभा नीलश्यामललोहिताः ॥ ४ ॥

आऊं भूः नमः भगवते वराहाय नराधिपाः ।
जवारुण हरिद्रा आभा नील श्यामल लोहिताः ॥ ४ ॥

मेघाग्निमधुपिङ्गाभा वल्लभा नव नायकाः ।
अङ्गानि स्वरवीजानां स्वनामान्तैर्यथाक्रमम् ॥ ५ ॥

मेघ अग्नि मधु पिङ्ग आभा वल्लभा नव नायकाः ।
अङ्गानि स्वरवीजानाम् स्व नाम अन्तैः यथाक्रमम् ॥ ५ ॥

हृदयादीनि कल्पेत विभक्तैस्तन्त्रवेदिभिः ।
व्यञ्चनादीनि बीजानि तेषां लक्षणमन्यथा ॥ ६ ॥

हृदय आदीनि कल्पेत विभक्तैः तन्त्र वेदिभिः ।
व्यञ्चन आदीनि बीजानि तेषाम् लक्षणम् अन्यथा ॥ ६ ॥

दीर्घस्वरैस्तु भिन्नानि नमोन्तान्तस्थितानि तु ।
अह्गानि ह्रस्वयुक्तानि उपाङ्गानीति वर्ण्यते ॥ ७ ॥

दीर्घ स्वरैः तु भिन्नानि नमोन्तान्त स्थितानि तु ।
अह्गानि ह्रस्व युक्तानि उप अङ्गानि इति वर्ण्यते ॥ ७ ॥

विभक्तनामवर्णान्तस्थितानि वीदमुत्तमम् ।
दीर्घैर्ह्रस्वैश्च संयुक्तं साङ्गोपाङ्गंस्वरैः क्रमात् ॥ ८ ॥

विभक्त नाम वर्ण अन्त स्थितानि वीदम् उत्तमम् ।
दीर्घैः ह्रस्वैः च संयुक्तम् स अङ्ग उपाङ्गंस्वरैः क्रमात् ॥ ८ ॥

व्यञ्चनानां क्रमो ह्येष हृदयादिप्रकूप्तये ।
स्ववीजेन स्वनामान्तैर्विभक्तान्यङ्गनाभिः ॥ ९ ॥

व्यञ्चनानाम् क्रमः हि एष हृदय आदि प्रकूप्तये ।
स्ववीजेन स्व नाम अन्तैः विभक्तानि अङ्ग नाभिः ॥ ९ ॥

युक्तानि हृदयादीनि द्वादशान्तादि पञ्चतः ।
आरभ्य कल्पयित्वा तु जपेत् सिद्ध्यनुरूपतः ॥ १० ॥

युक्तानि हृदय आदीनि द्वादशान्त आदि पञ्चतः ।
आरभ्य कल्पयित्वा तु जपेत् सिद्धि अनुरूपतः ॥ १० ॥

हृदयञ्च शिरश्चुडा कवचं नेत्रमस्तकम् ।
षडङ्गानि तु वीजानां मूलस्य द्वादशाङ्गकम् ॥ ११ ॥

हृदयञ्च शिरः चुडा कवचम् नेत्र मस्तकम् ।
षडङ्गानि तु वीजानाम् मूलस्य द्वादश अङ्गकम् ॥ ११ ॥

हृच्छिरश्च शिखा वर्म्म चास्त्रनेत्रन्तथोदरम् ।
पृष्ठबाहूरुजानूंश्च जङ्घा पादौ क्रमान्न्यसेत् ॥ १२ ॥

हृद् शिरः च शिखा वर्म्म च अस्त्र नेत्रन्तथा उदरम् ।
पृष्ठ बाहु ऊरुजानून् च जङ्घा पादौ क्रमात् न्यसेत् ॥ १२ ॥

कं टं पं शं वैनतेयः खं ठं फं षं गदामनुः ।
गं डं बं सं पुष्टिमन्त्रो घं ढं भं हं श्रियै नमः ॥ १३ ॥

कम् टम् पम् शम् वैनतेयः खम् ठम् फम् षम् गदा मनुः ।
गम् डम् बम् सं पुष्टि मन्त्रः घम् ढम् भम् हम् श्रियै नमः ॥ १३ ॥

वं शं मं क्षं पाञ्चजन्यं छं तं पं कौस्तुभाय च ।
जं खं वं सुदर्शनाय श्रीवत्साय सं वं दं चं लं ॥ १४ ॥

वम् शम् मम् क्षं पाञ्चजन्यम् छम् तम् पम् कौस्तुभाय च ।
जम् खम् वम् सुदर्शनाय श्रीवत्साय सं वम् दम् चम् लम् ॥ १४ ॥

ॐ धं वं वनमालायै महानन्ताय वै नमः ।
निर्बीजपदमन्त्राणं पदैरङ्गानि कल्पयेत् ॥ १५ ॥

आऊं धम् वम् वनमालायै महा अनन्ताय वै नमः ।
निर्बीज पद मन्त्राणम् पदैः अङ्गानि कल्पयेत् ॥ १५ ॥

जात्यन्तैर्नामसंयुक्तैर्हृदयादीनि पञ्चधा ।
प्रणवं हृदयादीनि ततः प्रोक्तानि पञ्चधा ॥ १६ ॥

जाति अन्तैः नाम संयुक्तैः हृदय आदीनि पञ्चधा ।
प्रणवम् हृदय आदीनि ततस् प्रोक्तानि पञ्चधा ॥ १६ ॥

प्रणवं हृदयं पूर्वं परायेति शिरः शिखा ।
नाम्नात्मना तु कवचं अस्त्रं नामान्तकं भवेत् ॥ १७ ॥

प्रणवम् हृदयम् पूर्वम् पराय इति शिरः शिखा ।
नाम्ना आत्मना तु कवचम् अस्त्रम् नाम अन्तकम् भवेत् ॥ १७ ॥

ॐ परास्त्रादिस्वनामात्मा चतुर्थ्यन्तो नमोन्तकः ।
एकव्यूहादिपड्विशव्यूहात्तस्यात्मनो मनुः ॥ १८ ॥

आऊं पर अस्त्र आदि स्वनाम आत्मा चतुर्थी अन्तः नमोन्तकः ।
एक व्यूह आदि पड्विश व्यूहात् तस्य आत्मनः मनुः ॥ १८ ॥

कनिष्ठादिकराग्रेषु प्रकृतिं देहकेर्च्चयेत् ।
पराय पुरुषात्मा स्यात् प्रकृत्यात्मा द्विरूपकः ॥ १९ ॥

कनिष्ठा आदि कर अग्रेषु प्रकृतिम् देहकेर्च्चयेत् ।
पराय पुरुष आत्मा स्यात् प्रकृति आत्मा द्विरूपकः ॥ १९ ॥

ॐ परायाग्न्यात्मने चैव वाय्वर्क्कौ च द्विरूपकः ।
अग्निं त्रिमूर्त्तौ विन्यस्य व्यापकं करदेहयोः ॥ २० ॥

आऊं पराय अग्नि आत्मने च एव वायु अर्क्कौ च द्विरूपकः ।
अग्निम् त्रिमूर्त्तौ विन्यस्य व्यापकम् कर देहयोः ॥ २० ॥

वाय्वर्क्कौ करशाखासु सव्येतरकरद्वये ।
हृदि मूर्त्तौ तनावेष त्रिव्यूहे तुर्य्यरूपके ॥ २१ ॥

वायु अर्क्कौ करशाखासु सव्य इतर कर द्वये ।
हृदि मूर्त्तौ तनौवेष त्रि व्यूहे तुर्य्य रूपके ॥ २१ ॥

ऋग्वेदं व्यापकं हस्ते अङ्गुलीषु यजुर्न्यसेत् ।
तलद्वयेथर्वरूपं शिरोहृच्चरणान्तकः ॥ २२ ॥

ऋग्वेदम् व्यापकम् हस्ते अङ्गुलीषु यजुः न्यसेत् ।
तल द्वयेथर्व रूपम् शिरः हृद् चरण अन्तकः ॥ २२ ॥

आकाशं व्यापकं न्यस्य करे देहे तु पूर्ववत् ।
अङ्गुलीषु च वाय्वादि शिरोहृद्गुह्यपादके ॥ २३ ॥

आकाशम् व्यापकम् न्यस्य करे देहे तु पूर्ववत् ।
अङ्गुलीषु च वायु आदि शिरः हृद् गुह्यपादके ॥ २३ ॥

वायुर्ज्योतिर्जलं पृथ्वी पञ्चव्यूहः समीरितः ।
मनः श्रोत्रन्त्वग्दृग्जिह्वा घ्राणं षड्व्यूह ईरितः ॥ २४ ॥

वायुः ज्योतिः जलम् पृथ्वी पञ्च व्यूहः समीरितः ।
मनः श्रोत्रन्त्वच् दृश् जिह्वा घ्राणम् षष् व्यूह ईरितः ॥ २४ ॥

व्यापकं मानसं न्यस्य ततोङ्गुष्ठादितः क्रमात् ।
मूर्द्धास्यहृद्गुह्यपत्सु कथितः करुणात्मकः ॥ २५ ॥

व्यापकम् मानसम् न्यस्य तत उङ्गुष्ठ आदितः क्रमात् ।
मूर्द्धा आस्य हृद् गुह्यपत्सु कथितः करुणा आत्मकः ॥ २५ ॥

आदिमूर्त्तिस्तु सर्वत्र व्यापको जीवसञ्ज्ञितः ।
भूर्भुवः स्वर्म्महर्ज्जनस्तपः सत्यञ्च सप्तधा ॥ २६ ॥

आदि मूर्त्तिः तु सर्वत्र व्यापकः जीव सञ्ज्ञितः ।
भूः भुवः स्वर्म्म हर्ज्जनः तपः सत्यञ्च सप्तधा ॥ २६ ॥

करे देहे न्यसेदाद्यमङ्गुष्ठादिक्रमेण तु ।
तलसंस्थः सप्तमश्च लोकेशो देहके क्रमात् ॥ २७ ॥

करे देहे न्यसेत् आद्यम् अङ्गुष्ठ आदि क्रमेण तु ।
तल संस्थः सप्तमः च लोकेशः देहके क्रमात् ॥ २७ ॥

देहे शिरोललाटास्यहृद्गुह्याङ्घ्रिषुसंस्थितः ।
अग्निष्टोमस्तथोक्थस्तु षोडशी वाजपेयकः ॥ २८ ॥

देहे शिरः ललाट आस्य हृद् गुह्य अङ्घ्रिषु संस्थितः ।
अग्निष्टोमः तथा उक्थः तु षोडशी वाजपेयकः ॥ २८ ॥

अतिरात्राप्तोर्यामञ्च यज्ञात्मा सप्तरूपकः ।
धीरहं मनः शब्दश्च स्पर्शरूपरसास्तत ॥ २९ ॥

अतिरात्र आप्तोर्यामञ्च यज्ञ आत्मा सप्त रूपकः ।
धीः अहम् मनः शब्दः च स्पर्श रूप रसाः तत ॥ २९ ॥

गन्धो बुद्धिर्व्यापकं तु करे देहे न्यसेत् क्रमात् ।
न्यसेदन्त्यौ च तलयोः के ललाटे मुखे हृदि ॥ ३० ॥

गन्धः बुद्धिः व्यापकम् तु करे देहे न्यसेत् क्रमात् ।
न्यसेत् अन्त्यौ च तलयोः के ललाटे मुखे हृदि ॥ ३० ॥

नाभौ गुह्ये च पादे च अष्टव्यूहः पुमान् स्मृत ।
जीवो बुद्धिरहङ्कारो मनः शब्दो गुणोनिलः ॥ ३१ ॥

नाभौ गुह्ये च पादे च अष्ट व्यूहः पुमान् स्मृत ।
जीवः बुद्धिः अहङ्कारः मनः शब्दः गुण उनिलः ॥ ३१ ॥

रूपं रसो नवात्मायं जीव अह्गुष्ठकद्वये ।
तर्जन्यादिक्रमाच्छेषं यावद्वामप्रदेशिनीम् ॥ ३२ ॥

रूपम् रसः नव आत्मा अयम् जीव अह्गुष्ठक द्वये ।
तर्जनी आदि क्रमात् शेषम् यावत् वाम प्रदेशिनीम् ॥ ३२ ॥

देहे शिरोललाटास्यहृन्नाभिगुह्यजानुषु ।
पादयोश्च दशात्मायं इन्द्रो व्यापी समास्थितः ॥ ३३ ॥

देहे शिरोललाट आस्य हृद् नाभि गुह्य जानुषु ।
पादयोः च दश आत्म अयम् इन्द्रः व्यापी समास्थितः ॥ ३३ ॥

अङ्गुष्टकद्वये वह्निस्तर्जन्यादौ परेषु च ।
शिरोललाटवक्त्रेषु हृन्नाभिगुह्यजानुषु ॥ ३४ ॥

अङ्गुष्टक द्वये वह्निः तर्जनी आदौ परेषु च ।
शिरः ललाट वक्त्रेषु हृद् नाभि गुह्य जानुषु ॥ ३४ ॥

पादयोरेकादशात्मा मनः श्रोत्रं त्वगेव च ।
चक्षुर्जिह्वा तथा घ्राणं वाक्पाण्यङ्घ्रिश्च पायुकः ॥ ३५ ॥

पादयोः एकादश आत्मा मनः श्रोत्रम् त्वच् एव च ।
चक्षुः जिह्वा तथा घ्राणम् वाच् पाणि अङ्घ्रिः च पायुकः ॥ ३५ ॥

उपस्थं मानसो व्यापी श्रोत्रमङ्गुष्ठकद्वये ।
तर्जन्यादिक्रमादष्टौ अतिरिक्तं तलद्वये ॥ ३६ ॥

उपस्थम् मानसः व्यापी श्रोत्रम् अङ्गुष्ठक द्वये ।
तर्जनी आदि क्रमात् अष्टौ अतिरिक्तम् तल द्वये ॥ ३६ ॥

उत्तमाङ्गललाटास्यहृन्नाभावथ गुह्यके ।
ऊरुयुग्मे तथा जङ्घे गुल्फपादेषु च क्रमात् ॥ ३७ ॥

उत्तमाङ्ग ललाट आस्य हृद् नाभौ अथ गुह्यके ।
ऊरु युग्मे तथा जङ्घे गुल्फ पादेषु च क्रमात् ॥ ३७ ॥

विष्णुर्म्मधुहरश्चैव त्रिविक्रमकवामनौ ।
श्रीधरोथ हृषीकेशः पद्मनाभस्तथैव च ॥ ३८ ॥

विष्णुः म्मधु हरः च एव त्रिविक्रमक वामनौ ।
श्रीधरोथ हृषीकेशः पद्मनाभः तथा एव च ॥ ३८ ॥

दामोदरः केशवश्च नारायणस्ततः परः ।
माधवश्चाथ गोविन्दो विष्णुं वै व्यापकं न्यसेत् ॥ ३९ ॥

दामोदरः केशवः च नारायणः ततस् परः ।
माधवः च अथ गोविन्दः विष्णुम् वै व्यापकम् न्यसेत् ॥ ३९ ॥

अङ्गुष्ठादौ तले द्वौ च पादे जानुनि वै कटौ ।
शिरः शिखरकट्याञ्च जानुपादादिषु न्यसेत् ॥ ४० ॥

अङ्गुष्ठ आदौ तले द्वौ च पादे जानुनि वै कटौ ।
शिरः शिखर कट्याञ्च जानु पाद आदिषु न्यसेत् ॥ ४० ॥

द्वादशात्मा पञ्चविंशः षड्विंशव्यूहकस्तथा ।
पुरुषो धीरहङ्कारो मनश्चित्तञ्च शब्दकः ॥ ४१ ॥

द्वादश आत्मा पञ्चविंशः षड्विंश व्यूहकः तथा ।
पुरुषः धीर हङ्कारः मनः चित्तञ्च शब्दकः ॥ ४१ ॥

तथा स्पर्शो रसो रूपं गन्धः श्रोत्रं त्वचस्तथा ।
चक्षुर्जिह्वा नासिका च वाक्पाण्यङ्घ्रिश्च पायवः ॥ ४२ ॥

तथा स्पर्शः रसः रूपम् गन्धः श्रोत्रम् त्वचः तथा ।
चक्षुः जिह्वा नासिका च वाच् पाणि अङ्घ्रिः च पायवः ॥ ४२ ॥

उपस्थो भूर्जलन्तेजो वायुराकाशमेव च ।
पुरुषं व्यापकं न्यस्य अङ्गुष्ठादौ दश न्यसेत् ॥ ४३ ॥

उपस्थः भूर्जलन्तेजः वायुः आकाशम् एव च ।
पुरुषम् व्यापकम् न्यस्य अङ्गुष्ठ आदौ दश न्यसेत् ॥ ४३ ॥

शेषान् हस्ततले न्यस्य शिरस्यथ ललाटके ।
मुखहृन्नाभिगुह्योरुजान्वङ्घ्रौ करणोदूतौ ॥ ४४ ॥

शेषान् हस्त तले न्यस्य शिरसि अथ ललाटके ।
मुख हृद् नाभि गुह्य ऊरु जान्वङ्घ्रौ करण उदूतौ ॥ ४४ ॥

पादे जान्वोरुपस्थे च हृदये मूद्र्ध्नि च क्रमात् ।
परश्च पुरुषात्मादौ षड्विंशे पूर्ववत्परम् ॥ ४५ ॥

पादे जान्वोः उपस्थे च हृदये मूद्र्ध्नि च क्रमात् ।
परः च पुरुष आत्म आदौ षड्विंशे पूर्ववत् परम् ॥ ४५ ॥

सञ्चिन्त्य मण्डलैके तु प्रकृतिं पूजयेद्बुधः ।
पूर्वयाम्याप्यसौम्येषु हृदयादीनि पूजयेत् ॥ ४६ ॥

सञ्चिन्त्य मण्डल एके तु प्रकृतिम् पूजयेत् बुधः ।
पूर्वयाम्य अपि असौम्येषु हृदय आदीनि पूजयेत् ॥ ४६ ॥

अस्त्रमग्न्यादिकोणेषु वैनतेयादि पूर्ववत् ।
दिक्पालांश्च विधिस्त्वन्यः त्रिव्यूहेग्निश्च मध्यतः ॥ ४७ ॥

अस्त्रम् अग्नि आदि कोणेषु वैनतेय आदि पूर्ववत् ।
दिक्पालान् च विधिः तु अन्यः त्रि व्यूहा इग्निः च मध्यतस् ॥ ४७ ॥

पूर्वादिदिग्बलावासोराज्यादिभिरलङ्कृतः ।
कर्णिकायां नाभसश्च मानसः कर्णिकास्थितः ॥ ४८ ॥

पूर्व आदि दिश् बला वासः राज्य आदिभिः अलङ्कृतः ।
कर्णिकायाम् नाभसः च मानसः कर्णिका स्थितः ॥ ४८ ॥

विश्वरूपं सर्वस्थित्यै यजेद्राज्यजयाय च ।
सर्वव्यूहैः समायुक्तमङ्गैरपि च पञ्चभिः ॥ ४९ ॥

विश्वरूपम् सर्व स्थित्यै यजेत् राज्य जयाय च ।
सर्व व्यूहैः समायुक्तम् अङ्गैः अपि च पञ्चभिः ॥ ४९ ॥

गरुडद्यैस्तथेन्द्राद्यैः सर्वान् कामानवाप्नुयात् ।
विष्वक्सेनं यजेन्नाम्ना वै बीजं व्योमसंस्थितम् ॥ ५० ॥

गरुडद्यैः तथा इन्द्र आद्यैः सर्वान् कामान् अवाप्नुयात् ।
विष्वक्सेनम् यजेत् नाम्ना वै बीजम् व्योम संस्थितम् ॥ ५० ॥