
जनक उवाच ॥

कथं ज्ञानम् अवाप्नोति कथं मुक्तिः भविष्यति ।
वैराग्यं च कथं प्राप्तम् एतत् ब्रूहि मम प्रभो ॥ १-१ ॥

अष्टावक्र उवाच ॥

मुक्तिम् इच्छसि चेत् तात विषयान् विषवत् त्यज ।
क्षमा आर्जव दया तोष सत्यं पीयूषवत् भज ॥ १-२ ॥

न पृथ्वी न जलं न अग्निः न वायुः द्यौः न वा भवान् ।
एषां साक्षिणम् आत्मानं चिद्रूपं विद्धि मुक्तये ॥ १-३ ॥

यदि देहं पृथक् कृत्य चिति विश्राम्य तिष्ठसि ।
अधुना एव सुखी शान्तः बन्धमुक्तः भविष्यसि ॥ १-४ ॥

न त्वं विप्र आदिकः वर्णः न आश्रमी न अक्षगोचरः ।
असङ्गः असि निराकारः विश्वसाक्षी सुखी भव ॥ १-५ ॥

धर्म अधर्मौ सुखं दुःखं मानसानि न ते विभो ।
न कर्ता असि न भोक्ता असि मुक्त एव असि सर्वदा ॥ १-६ ॥

एकः द्रष्टा असि सर्वस्य मुक्तप्रायः असि सर्वदा ।
अयम् एव हि ते बन्धः द्रष्टारं पश्यसि इतरम् ॥ १-७ ॥

अहं कर्ता इति अहंमान महा कृष्ण अहि दंशितः ।
न अहं कर्ता इति विश्वास अमृतं पीत्वा सुखं चर ॥ १-८ ॥

एकः विशुद्ध बोधः अहम् इति निश्चय वह्निना ।
प्रज्वाल्य अज्ञान गहनं वीतशोकः सुखी भव ॥ १-९ ॥

यत्र विश्वम् इदं भाति कल्पितं रज्जु सर्पवत् ।
आनन्द परमानन्दः सः बोधः त्वं सुखं भव ॥ १-१० ॥

मुक्त अभिमानी मुक्तः हि बद्धः बद्ध अभिमानी अपि ।
किंवदन्ती इह सत्ये इयं या मतिः सा गतिः भवेत् ॥ १-११ ॥

आत्मा साक्षी विभुः पूर्ण एकः मुक्तः चित् अक्रियः ।
असङ्गः निःस्पृहः शान्तः भ्रमात् संसारवान् इव ॥ १-१२ ॥

कूटस्थं बोधम् अद्वैतम् आत्मानं परिभावय ।
आभासः अहं भ्रमं मुक्त्वा भावं बाह्यम् अथ अन्तरम् ॥ १-१३ ॥

देहाभिमान पाशेन चिरं बद्धः असि पुत्रक ।
बोधः अहं ज्ञानखड्गेन तत् निकृत्य सुखी भव ॥ १-१४ ॥

निःसङ्गः निष्क्रियः असि त्वं स्वप्रकाशः निरञ्जनः ।
अयम् एव हि ते बन्धः समाधिम् अनुतिष्ठसि ॥ १-१५ ॥

त्वया व्याप्तम् इदं विश्वं त्वयि प्रोतं यथार्थतः ।
शुद्ध बुद्ध स्वरूपः त्वं मा गमः क्षुद्रचित्तताम् ॥ १-१६ ॥

निरपेक्षः निर्विकारः निर्भरः शीतलाशयः ।
अगाधबुद्धिः अक्षुब्धः भव चिन्मात्रवासनः ॥ १-१७ ॥

साकारम् अनृतं विद्धि निराकारं तु निश्चलम् ।
एतत् तत्त्व उपदेशेन न पुनः भव संभवः ॥ १-१८ ॥

यथा एव आदर्श मध्यस्थे रूपे अन्तः परितः तु सः ।
तथा एव अस्मिन् शरीरे अन्तः परितः परमेश्वरः ॥ १-१९ ॥

एकं सर्वगतं व्योम बहिः अन्तः यथा घटे ।
नित्यं निरन्तरं ब्रह्म सर्व भूतगणे तथा ॥ १-२० ॥

जनक उवाच ॥

अहो निरञ्जनः शान्तः बोधः अहं प्रकृतेः परः ।
एतावन्तम् अहं कालं मोहेन एव विडम्बितः ॥ २-१ ॥

यथा प्रकाशयामि एकः देहम् एनं तथा जगत् ।
अतः मम जगत् सर्वम् अथवा न च किञ्चन ॥ २-२ ॥

सः शरीरम् अहो विश्वं परित्यज्य मया अधुना ।
कुतश्चित् कौशलात् एव परमात्मा विलोक्यते ॥ २-३ ॥

यथा न तोयतः भिन्नाः तरङ्गाः फेन बुद्बुदाः ।
आत्मनः न तथा भिन्नं विश्वम् आत्म विनिर्गतम् ॥ २-४ ॥

तन्तुमात्रः भवेत् एव पटः यद्वत् विचारितः ।
आत्म तन्मात्रम् एव इदं तद्वत् विश्वं विचारितम् ॥ २-५ ॥

यथा एव इक्षुरसे क्लृप्ता तेन व्याप्ता एव शर्करा ।
तथा विश्वं मयि क्लृप्तं मया व्याप्तं निरन्तरम् ॥ २-६ ॥

आत्म अज्ञानात् जगत् भाति आत्म ज्ञानात् न भासते ।
रज्जु अज्ञानात् अहिः भाति तत् ज्ञानात् भासते न हि ॥ २-७ ॥

प्रकाशः मे निजं रूपं न अतिरिक्तः अस्मि अहं ततः ।
यदा प्रकाशते विश्वं तदा अहं भास एव हि ॥ २-८ ॥

अहो विकल्पितं विश्वम् अज्ञानात् मयि भासते ।
रूप्यं शुक्तौ फणी रज्जौ वारि सूर्यकरे यथा ॥ २-९ ॥

मत्तः विनिर्गतं विश्वं मयि एव लयम् इष्यति ।
मृदि कुम्भः जले वीचिः कनके कटकं यथा ॥ २-१० ॥

अहो अहं नमः मह्यं विनाशः यस्य नास्ति मे ।
ब्रह्मा आदि स्तम्भ पर्यन्तं जगत् नाशः अपि तिष्ठतः ॥ २-११ ॥

अहो अहं नमः मह्यं एकः अहं देहवान् अपि ।
क्वचित् न गन्ता न आगन्ता व्याप्य विश्वम् अवस्थितः ॥ २-१२ ॥

अहो अहं नमः मह्यं दक्षः न अस्ति इह मत्समः ।
असंस्पृश्य शरीरेण येन विश्वं चिरं धृतम् ॥ २-१३ ॥

अहो अहं नमः मह्यं यस्य मे नास्ति किञ्चन ।
अथवा यस्य मे सर्वं यत् वाक् मनसगोचरम् ॥ २-१४ ॥

ज्ञानं ज्ञेयं तथा ज्ञाता त्रितयं नास्ति वास्तवम् ।
अज्ञानात् भाति यत्र इदं सः अहम् अस्मि निरञ्जनः ॥ २-१५ ॥

द्वैत मूलम् अहो दुःखं न अन्यत् तस्य आस्ति भेषजम् ।
दृश्यम् एतन् मृषा सर्वम् एकः अहं चित् रसः अमलः ॥ २-१६ ॥

बोध मात्रः अहं अज्ञानात् उपाधिः कल्पितः मया ।
एवं विमृशतः नित्यं निर्विकल्पे स्थितिः मम ॥ २-१७ ॥

न मे बन्धः अस्ति मोक्षः वा भ्रान्तिः शान्ता निराश्रया ।
अहो मयि स्थितं विश्वं वस्तुतः न मयि स्थितम् ॥ २-१८ ॥

सशरीरम् इदं विश्वं न किञ्चित् इति निश्चितम् ।
शुद्ध चिन्मात्र आत्मा च तत् कस्मिन् कल्पना अधुना ॥ २-१९ ॥

शरीरं स्वर्ग नरकौ बन्ध मोक्षौ भयं तथा ।
कल्पना मात्रम् एव एतत् किं मे कार्यं चित् आत्मनः ॥ २-२० ॥

अहो जनसमूहे अपि न द्वैतं पश्यतः मम ।
अरण्यम् इव संवृत्तं क्व रतिं करवाणि अहम् ॥ २-२१ ॥

न अहं देहः न मे देहः जीवः न अहम् अहं हि चित् ।
अयम् एव हि मे बन्धः आसीत् या जीविते स्पृहा ॥ २-२२ ॥

अहो भुवन कल्लोलैः विचित्रैः द्राक् समुत्थितम् ।
मयि अनन्त महा अम्भोधौ चित्त वाते समुद्यते ॥ २-२३ ॥

मयि अनन्त महा अम्भोधौ चित्त वाते प्रशाम्यति ।
अभाग्यात् जीव वणिजः जगत् पोतः विनश्वरः ॥ २-२४ ॥

मयि अनन्त महा अम्भोधौ आश्चर्यं जीववीचयः ।
उद्यन्ति घ्नन्ति खेलन्ति प्रविशन्ति स्वभावतः ॥ २-२५ ॥

अष्टावक्र उवाच ॥

अविनाशिनम् आत्मानम् एकं विज्ञाय तत्त्वतः ।
तव आत्मज्ञानस्य धीरस्य कथम् अर्थार्जने रतिः ॥ ३-१ ॥

आत्म अज्ञानात् अहो प्रीतिः विषय भ्रम गोचरे ।
शुक्तेः अज्ञानतः लोभः यथा रजत विभ्रमे ॥ ३-२ ॥

विश्वं स्फुरति यत्र इदं तरङ्गा इव सागरे ।
सः अहम् अस्मि इति विज्ञाय किं दीन इव धावसि ॥ ३-३ ॥

श्रुत्वा अपि शुद्धचैतन्य आत्मानम् अतिसुन्दरम् ।
उपस्थे अत्यन्त संसक्तः मालिन्यम् अधिगच्छति ॥ ३-४ ॥

सर्वभूतेषु च आत्मानं सर्वभूतानि च आत्मनि ।
मुनेः जानतः आश्चर्यं ममत्वम् अनुवर्तते ॥ ३-५ ॥

आस्थितः परम् अद्वैतं मोक्षार्थे अपि व्यवस्थितः ।
आश्चर्यं काम वशगः विकलः केलि शिक्षया ॥ ३-६ ॥

उद्भूतं ज्ञान दुर्मित्रम् अवधार्य अतिदुर्बलः ।
आश्चर्यं कामम् आकाङ्क्षेत् कालम् अन्तम् अनुश्रितः ॥ ३-७ ॥

इहामुत्र विरक्तस्य नित्य अनित्य विवेकिनः ।
आश्चर्यं मोक्षकामस्य मोक्षात् एव विभीषिका ॥ ३-८ ॥

धीरः तु भोज्यमानः अपि पीड्यमानः अपि ।
आत्मानं केवलं पश्यन् न तुष्यति न कुप्यति ॥ ३-९ ॥

चेष्टमानं शरीरं स्वं पश्यति अन्यशरीरवत् ।
संस्तवे च अपि निन्दायां कथं क्षुभ्येत् महाशयः ॥ ३-१० ॥

माया मात्रम् इदं विश्वं पश्यन् विगतकौतुकः ।
अपि सन्निहिते मृत्यौ कथं त्रस्यति धीरधीः ॥ ३-११ ॥

निःस्पृहं मानसं यस्य नैराश्ये अपि महात्मनः ।
तस्य आत्मज्ञान तृप्तस्य तुलना केन जायते ॥ ३-१२ ॥

स्वभावात् एव जानानः दृश्यम् एतत् न किञ्चन ।
इदं ग्राह्यम् इदं त्याज्यं स किं पश्यति धीरधीः ॥ ३-१३ ॥

अन्तः त्यक्त कषायस्य निर्द्वन्द्वस्य निराशिषः ।
यदृच्छया आगतः भोगः न दुःखाय न तुष्टये ॥ ३-१४ ॥

जनक उवाच ॥

हन्त आत्मज्ञानस्य धीरस्य खेलतः भोगलीलया ।
न हि संसारवाहीकैः मूढैः सह समानता ॥ ४-१ ॥

यत् पदं प्रेप्सवः दीनाः शक्राद्याः सर्वदेवताः ।
अहो तत्र स्थितः योगी न हर्षम् उपगच्छति ॥ ४-२ ॥

तत् ज्ञस्य पुण्यपापाभ्यां स्पर्शः हि अन्तः न जायते ।
न हि आकाशस्य धूमेन दृश्यमानाः अपि सङ्गतिः ॥ ४-३ ॥

आत्मा एव इदं जगत् सर्वं ज्ञातं येन महात्मना ।
यदृच्छया वर्तमानं तं निषेद्धुं क्षमेत कः ॥ ४-४ ॥

आब्रह्म स्तम्ब पर्यन्ते भूतग्रामे चतुर्विधे ।
विज्ञस्य एव हि सामर्थ्यम् इच्छा अनिच्छा विवर्जने ॥ ४-५ ॥

आत्मानम् अद्वयं कश्चित् जानाति जगदीश्वरम् ।
यत् वेत्ति तत् सः कुरुते न भयं तस्य कुत्रचित् ॥ ४-६ ॥

अष्टावक्र उवाच ॥

न ते सङ्गः अस्ति केनापि किं शुद्धः त्यक्तुम् इच्छसि ।
सङ्घात विलयं कुर्वन् एवम् एव लयं व्रज ॥ ५-१ ॥

उदेति भवतः विश्वं वारिधेः इव बुद्बुदः ।
इति ज्ञात्वा एकम् आत्मानम् एवम् एव लयं व्रज ॥ ५-२ ॥

प्रत्यक्षम् अपि अवस्तुत्वात् विश्वं न अस्ति अमले त्वयि ।
रज्जुः सर्पः इव व्यक्तम् एवम् एव लयं व्रज ॥ ५-३ ॥

सम दुःख सुखः पूर्ण आशा नैराश्ययोः समः ।
सम जीवित मृत्युः सन् एवम् एव लयं व्रज ॥ ५-४ ॥

जनक उवाच ॥

आकाशवत् अनन्तः अहं घटवत् प्राकृतं जगत् ।
इति ज्ञानं तथा एतस्य न त्यागः न ग्रहः लयः ॥ ६-१ ॥

महोदधिः इव अहं सः प्रपञ्चः वीचि सन्निभः ।
इति ज्ञानं तथा एतस्य न त्यागः न ग्रहः लयः ॥ ६-२ ॥

अहं सः शुक्ति सङ्काशः रूप्यवत् विश्वकल्पना ।
इति ज्ञानं तथा एतस्य न त्यागः न ग्रहः लयः ॥ ६-३ ॥

अहं वा सर्वभूतेषु सर्वभूतानि अथो मयि ।
इति ज्ञानं तथा एतस्य न त्यागः न ग्रहः लयः ॥ ६-४ ॥

जनक उवाच ॥

मयि अनन्त महा अम्भोधौ विश्वपोतः इतस्ततः ।
भ्रमति स्वान्तवातेन न मम अस्ति असहिष्णुता ॥ ७-१ ॥

मयि अनन्त महा अम्भोधौ जगत् वीचिः स्वभावतः ।
उदेतु वा अस्तम् आयातु न मे वृद्धिः न च क्षतिः ॥ ७-२ ॥

मयि अनन्त महा अम्भोधौ विश्वं नाम विकल्पना ।
अतिशान्तः निराकारः एतत् एव अहम् आस्थितः ॥ ७-३ ॥

न आत्मा भावेषु न भावः तत्र अनन्ते निरञ्जने ।
इति असक्तः अस्पृहः शान्तः एतत् एव अहम् आस्थितः ॥ ७-४ ॥

अहो चिन्मात्रम् एव अहम् इन्द्रजालोपमम् जगत् ।
इति मम कथं कुत्र हेय उपादेय कल्पना ॥ ७-५ ॥

अष्टावक्र उवाच ॥

तदा बन्धः यदा चित्तं किञ्चित् वाञ्छति शोचति ।
किञ्चित् मुञ्चति गृह्णाति किञ्चित् हृष्यति कुप्यति ॥ ८-१ ॥

तदा मुक्तिः यदा चित्तं न वाञ्छति न शोचति ।
न मुञ्चति न गृह्णाति न हृष्यति न कुप्यति ॥ ८-२ ॥

तदा बन्धः यदा चित्तं सक्तं कास्वपि दृष्टिषु ।
तदा मोक्षः यदा चित्तं असक्तं सर्वदृष्टिषु ॥ ८-३ ॥

यदा न अहं तदा मोक्षः यदा अहं बन्धनं तदा ।
मत्वा इति हेलया किञ्चित् मा गृहाण विमुञ्च मा ॥ ८-४ ॥

अष्टावक्र उवाच ॥

कृताकृते च द्वन्द्वानि कदा शान्तानि कस्य वा ।
एवं ज्ञात्वा इह निर्वेदात् भव त्यागपरः अव्रती ॥ ९-१ ॥

कस्य अपि तात धन्यस्य लोकचेष्टा अवलोकनात् ।
जीवितेच्छा बुभुक्षा च बुभुत्सा उपशमं गताः ॥ ९-२ ॥

अनित्यं सर्वम् एव इदं तापत्रितय दूषितम् ।
असारं निन्दितं हेयम् इति निश्चित्य शाम्यति ॥ ९-३ ॥

कः असौ कालः वयः किं वा यत्र द्वन्द्वानि न नृणाम् ।
तानि उपेक्ष्य यथाप्राप्त वर्ती सिद्धिम् अवाप्नुयात् ॥ ९-४ ॥

नाना मतं महर्षीणां साधूनां योगिनां तथा ।
दृष्ट्वा निर्वेदम् आपन्नः कः न शाम्यति मानवः ॥ ९-५ ॥

कृत्वा मूर्तिपरिज्ञानं चैतन्यस्य न किं गुरुः ।
निर्वेद समता युक्त्या यः तारयति संसृतेः ॥ ९-६ ॥

पश्य भूतविकारान् त्वं भूतमात्रान् यथार्थतः ।
तत्क्षणात् बन्धनिर्मुक्तः स्वरूपस्थः भविष्यसि ॥ ९-७ ॥

वासना एव संसार इति सर्वाः विमुञ्च ताः ।
तत् त्यागः वासना त्यागात् स्थितिः अद्य यथा तथा ॥ ९-८ ॥

अष्टावक्र उवाच ॥

विहाय वैरिणं कामम् अर्थं च अनर्थसङ्कुलम् ।
धर्मम् अपि एतयोः हेतुं सर्वत्र अनादरं कुरु ॥ १०-१ ॥

स्वप्न इन्द्रजालवत् पश्य दिनानि त्रीणि पञ्च वा ।
मित्र क्षेत्र धन आगार दार दायादि सम्पदः ॥ १०-२ ॥

यत्र यत्र भवेत् तृष्णा संसारं विद्धि तत्र वै ।
प्रौढवैराग्यम् आश्रित्य वीततृष्णः सुखी भव ॥ १०-३ ॥

तृष्णामात्र आत्मकः बन्धः तत् नाशः मोक्षः उच्यते ।
भवासंसक्ति मात्रेण प्राप्तितुष्टि मुहुर्मुहुः ॥ १०-४ ॥

त्वम् एकः चेतनः शुद्धः जडं विश्वम् असत् तथा ।
अविद्या अपि न किञ्चित् सा का बुभुत्सा तथापि ते ॥ १०-५ ॥

राज्यं सुताः कलत्राणि शरीराणि सुखानि च ।
संसक्तस्य अपि नष्टानि तव जन्मनि जन्मनि ॥ १०-६ ॥

अलम् अर्थेन कामेन सुकृतेन अपि कर्मणा ।
एभ्यः संसारकान्तारे न विश्रान्तम् अभूत् मनः ॥ १०-७ ॥

कृतं न कति जन्मानि कायेन मनसा गिरा ।
दुःखम् आयासदं कर्म तत् अद्य अपि उपरम्यताम् ॥ १०-८ ॥

अष्टावक्र उवाच ॥

भाव अभाव विकारः च स्वभावात् इति निश्चयी ।
निर्विकारः गतक्लेशः सुखेन एव उपशाम्यति ॥ ११-१ ॥

ईश्वरः सर्वनिर्माता न इह अन्य इति निश्चयी ।
अन्तर्गलित सर्व आशः शान्तः क्वापि न सज्जते ॥ ११-२ ॥

आपदः सम्पदः काले दैवात् एव इति निश्चयी ।
तृप्तः स्वस्थ-इन्द्रियः नित्यं न वाञ्छति न शोचति ॥ ११-३ ॥

सुखदुःखे जन्ममृत्यू दैवात् एव इति निश्चयी ।
साध्य आदर्शी निरायासः कुर्वन् अपि न लिप्यते ॥ ११-४ ॥

चिन्तया जायते दुःखं न अन्यथा इह इति निश्चयी ।
तया हीनः सुखी शान्तः सर्वत्र गलित-स्पृहः ॥ ११-५ ॥

न अहं देहः न मे देहः बोधः अहम् इति निश्चयी ।
कैवल्यम् इव सम्प्राप्तः न स्मरति अकृतं कृतम् ॥ ११-६ ॥

आब्रह्म स्तम्ब पर्यन्तम् अहम् एव इति निश्चयी ।
निर्विकल्पः शुचिः शान्तः प्राप्त अप्राप्त विनिर्वृतः ॥ ११-७ ॥

न अनाश्चर्यम् इदं विश्वं न किञ्चित् इति निश्चयी ।
निर्वासनः स्फूर्तिमात्रः न किञ्चित् इव शाम्यति ॥ ११-८ ॥

जनक उवाच ॥

कायकृत्यासहः पूर्वं ततः वाक् विस्तर असहः ।
अथ चिन्तासहः तस्मात् एवम् एव अहम् आस्थितः ॥ १२-१ ॥

प्रीतिः अभावेन शब्द आदेः अदृश्यत्वेन च आत्मनः ।
विक्षेप एकाग्र हृदयः एवम् एव अहम् आस्थितः ॥ १२-२ ॥

समाधि आसादि विक्षिप्तौ व्यवहारः समाधये ।
एवं विलोक्य नियमम् एवम् एव अहम् आस्थितः ॥ १२-३ ॥

हेय उपादेय विरहात् एवं हर्ष विषादयोः ।
अभावात् अद्य हे ब्रह्मन् एवम् एव अहम् आस्थितः ॥ १२-४ ॥

आश्रम अनाश्रमं ध्यानं चित्त स्वीकृत वर्जनम् ।
विकल्पं मम वीक्ष्य एतैः एवम् एव अहम् आस्थितः ॥ १२-५ ॥

कर्मानुष्ठानम् अज्ञानात् यथा एव उपरमः तथा ।
बुध्वा सम्यक् इदं तत्त्वम् एवम् एव अहम् आस्थितः ॥ १२-६ ॥

अचिन्त्यं चिन्त्यमानः अपि चिन्तारूपं भजति असौ ।
त्यक्त्वा तत् भावनं तस्मात् एवम् एव अहम् आस्थितः ॥ १२-७ ॥

एवम् एव कृतं येन सः कृतार्थः भवेत् असौ ।
एवम् एव स्वभावः यः सः कृतार्थः भवेत् असौ ॥ १२-८ ॥

जनक उवाच ॥

अकिञ्चन भवं स्वास्थ्यं कौपीनत्वे अपि दुर्लभम् ।
त्याग आदाने विहाय अस्मात् अहम् आसे यथासुखम् ॥ १३-१ ॥

कुत्रापि खेदः कायस्य जिह्वा कुत्रापि खिद्यते ।
मनः कुत्रापि तत् त्यक्त्वा पुरुषार्थे स्थितः सुखम् ॥ १३-२ ॥

कृतं किमपि नैव स्यात् इति सञ्चिन्त्य तत्त्वतः ।
यदा यत् कर्तुम् आयाति तत् कृत्वा आसे यथासुखम् ॥ १३-३ ॥

कर्म नैष्कर्म्य निर्बन्ध भावाः देहस्थ योगिनः ।
संयोग अयोग विरहात् अहम् आसे यथासुखम् ॥ १३-४ ॥

अर्थ अनर्थौ न मे स्थित्या गत्या न शयनेन वा ।
तिष्ठन् गच्छन् स्वपन् तस्मात् अहम् आसे यथासुखम् ॥ १३-५ ॥

स्वपतः नास्ति मे हानिः सिद्धिः यत्नवतः न वा ।
नाश उल्लासौ विहाय अस्मात् अहम् आसे यथासुखम् ॥ १३-६ ॥

सुखादिरूपा नियमं भावेषु आलोक्य भूरिशः ।
शुभाशुभे विहाय अस्मात् अहम् आसे यथासुखम् ॥ १३-७ ॥

जनक उवाच ॥

प्रकृत्या शून्यचित्तः यः प्रमादात् भावभावनः ।
निद्रितः बोधितः इव क्षीण संस्मरणः हि सः ॥ १४-१ ॥

क्व धनानि क्व मित्राणि क्व मे विषय दस्यवः ।
क्व शास्त्रं क्व च विज्ञानं यदा मे गलिता स्पृहा ॥ १४-२ ॥

विज्ञाते साक्षिपुरुषे परमात्मनि च ईश्वरे ।
नैराश्ये बन्धमोक्षे च न चिन्ता मुक्तये मम ॥ १४-३ ॥

अन्तः विकल्प शून्यस्य बहिः स्वच्छन्द चारिणः ।
भ्रान्तस्य इव दशाः ताः ताः तादृशाः एव जानते ॥ १४-४ ॥

अष्टावक्र उवाच ॥

यथा तथा उपदेशेन कृतार्थः सत्त्व बुद्धिमान् ।
आजीवम् अपि जिज्ञासुः परः तत्र विमुह्यति ॥ १५-१ ॥

मोक्षः विषयवैरस्यं बन्धः वैषयिकः रसः ।
एतावत् एव विज्ञानं यथा इच्छसि तथा कुरु ॥ १५-२ ॥